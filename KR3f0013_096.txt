# -*- mode: mandoku-view; -*-
#+TITLE: 新法算書
#+DATE: 2015-08-24 23:09:35.499441
#+PROPERTY: ID KR3f0013
#+PROPERTY: BASEEDITION WYG    
#+PROPERTY: JUAN 卷九十六
<pb:KR3f0013_WYG_096-1a>¶
欽定四庫全書¶
　新法算書卷九十六　　明　徐光啟等　撰¶
　　測量全義卷十　　儀器圖說¶
　¶
　¶
　¶
　¶
　¶
<pb:KR3f0013_WYG_096-1b>¶
　古三直游儀第一(西古多祿某所造以測七政地平上/髙度與下丈六環儀皆彼中之鼻祖)¶
　　(後來増修其術漸趨巧便/然非古莫因故並存之)¶
鑄銅為方柱名旋柱(或鐵或木/皆可權用)髙五六尺廣厚各二寸(更/大)¶
　(更小任/意作之)下端有軸為臺或架以入軸(臺架或銅鐵木石/或定或移任意作)¶
　(之/)左右旋轉令可周窺也上施垂線線末繋之垂權取¶
　正焉别造一直衡曰窺衡衡之長畧與柱等其廣其厚¶
　減三分之一衡首為小圓形形之心横穿圓孔為樞以¶
　合于柱之上端左旁令可髙下游移也衡之下面從樞¶
　心中出直線名曰指線衡之末向下斜剡之為鋭邊合¶
<pb:KR3f0013_WYG_096-2a>¶
　于指線以指定度分衡之上面兩端不盡二寸許各設¶
　一通光耳耳各作二孔一小一大相等相向直列之兩¶
　孔相連之直線為指線上之垂線(窺衡或名窺管通光/耳或名窺表通用)¶
　柱有二樞上樞合于衡之上端下樞與上樞相去如窺¶
　衡之長(凡言長者皆以樞心衡末/之一㸃為度不論全體)¶
　别造一直尺曰弦尺尺之長與衡之長如七與五方廣¶
　與衡等尺之一端亦為小圓形形之心横穿圓孔以合¶
　于柱之下樞尺之上面從樞心出直線亦名曰指線¶
<pb:KR3f0013_WYG_096-2b>¶
　三物合之成一三角形獨衡與尺之末恒相離也又欲¶
　其恒相切也則于旋柱之上横穿圓孔軸貫其中軸之¶
　兩端各加轆轤繫䋲于尺引從轆轤而下末加鉛墜以¶
　掛尺令窺衡之銳邊與弦尺之面恒相切¶
　分尺法干設旋柱之兩樞間若干尺當為一百平分或¶
　一千平分(柱恒為全數不必分度分度者弦尺耳此言/設分者何也柱之長與窺衡等則窺衡亦恒)¶
　(為全數此兩者恒為三角形之兩腰弦尺恒為底用之/則兩腰準周天之半徑弦尺截分之外想見為一截弧)¶
　(而弦尺所得分恒/為其截弧之通弦)弦尺之上截一度與樞間等亦百平¶
　分或千平分之(必用全數者以便推算若一分/中或二或三四五六任為小分)從尺之¶
<pb:KR3f0013_WYG_096-2b>¶
　樞心起數元度百千分之外有餘地依前度分之盡尺¶
<pb:KR3f0013_WYG_096-3a>¶
　而止¶
　用法　三物既成三角形又左右上下斡運俯仰可以¶
　旋觀徧測用以求日月星辰之髙度先轉柱令衡與尺¶
　皆正向所測㸃(凡測皆言㸃者星止一㸃日/月雖大亦測其中心一㸃)舉衡尺上¶
　下移就之令日月光從通光前耳兩竅中透照後耳之¶
　兩竅則本㸃與窺衡相叅直若測星則目從後耳竅中¶
　透前耳之竅而窺見星即星與衡相叅直次視窺衡之¶
　末銳所指弦尺得何度分即某㸃距天頂之弧之通弦¶
<pb:KR3f0013_WYG_096-3b>¶
　於八線表查得本弧之度分秒(查法平分通弦於正弦/表得所當半弧倍之為)¶
　(全/弧)¶
　論曰如小圖甲乙為旋柱甲丙為窺衡其度等乙戊丙¶
　　　　　　　為弦尺甲丙衡上下游移成丙己乙¶
　　　　　　　弧乙戊丙尺切甲乙半徑于乙切甲¶
　　　　　　　丙半徑于丙則為乙己丙弧之通弦¶
　　　　　　　有弦即有弧則乙己丙為丁㸃距天¶
　頂之弧度分以減一象限得地平上之弧度分　按元¶
　史所載西域儀象有測驗周天星曜之器其説與此畧¶
<pb:KR3f0013_WYG_096-3b>¶
　同而多禄某當漢光武建武間己有之則元人所用亦¶
<pb:KR3f0013_WYG_096-4a>¶
　古法也此器體制頗簡造作良易且可合可解最便于¶
　四方行測¶
　又二法以窺衡當半徑為全數以弦尺之長與全數以¶
　内之窺衡等者為通弦平分通弦為若干全數(或百千/萬十萬)¶
　數之旁依八線表並列其相當度分用時移窺衡就弦¶
　數若干即得其度分若干免查表窺衡與弦尺宜相連¶
　宜相切其法用銅如圖作山口山口之空如弦尺之厚¶
　下安螺柱上穿一軸窺衡之末不盡半寸許作孔以入¶
<pb:KR3f0013_WYG_096-4b>¶
　軸入弦尺于山口以軸關之弦尺在其空中可進退也¶
　用時開螺柱入尺移窺衡向日轉螺柱而固之以進退¶
　取景而定度分¶
<pb:KR3f0013_WYG_096-5a>¶
　¶
　¶
　¶
　¶
　¶
　¶
　¶
　¶
<pb:KR3f0013_WYG_096-5b>¶
　古六環儀第二(亦多禄某所造以/測七政經緯度)¶
冶銅為六環外内相次而逓結于黄赤二道之南北極故¶
　歛之則自黄道一圈而外皆合為圓平面展之成渾球¶
　焉外第一甲圏包括内儀而側立於半空球之架平分¶
　三百六十度從天頂起算南北各去頂一象限即為地¶
　平此圏恒定不移以象静天亦名天元子午圏次内二¶
　乙為子午圏外規面切甲圏兩旁合為平面可以南北¶
　移不能左右旋從心出庚辛直線平分圏體線之兩端¶
　則赤道南北極也各為圓孔以受次内丙圏之軸查本¶
<pb:KR3f0013_WYG_096-6a>¶
　地赤道極出地之度以極線上下游移俾合于甲圏之¶
　本度分如順天府北極出地四十度弱從甲圏地平起¶
　上數至四十度以北極切本度分則定為本地之儀故¶
　又名載極圏也次内三丙圏平分圏體線之兩端各施¶
　小軸入于乙圏之庚辛二孔左右環行是為宗赤道極¶
　而過冬夏二至名為極至交圏也圏之上去赤道二十¶
　三度五十一分(多祿某時兩道相距之度後/世不然此舉其成法故仍之)仍作小圓¶
　孔以受内圏之黄道極次内四丁圏平分設壬癸二軸¶
<pb:KR3f0013_WYG_096-6b>¶
　兩端出内外規面外入于丙圏内入于戊圏三圏同軸¶
　者同宗黄道極也亦同去赤道極二十三度有竒而旋¶
　繞環行此圏限黄道之經度容黄道之緯度故名黄道¶
　經限圏也本圏去本極前後各九十度設一黄道圏周分¶
　十二宫三百六十度其大與丁圏等而縱横置之相交¶
　為直角兩交之處為冬夏二至從黄極視之為平行從¶
　赤極視之則冬南而夏北也去交最遠之兩㸃為兩分¶
　次内五戊圏與丁圏同極亦平分三百六十度為黄道¶
　緯度圏次内六已圏切戊圏兩切之内外規面一為渠¶
<pb:KR3f0013_WYG_096-6b>¶
　一為牡相入焉可前後移兩旁偕為平面若一甲與二¶
<pb:KR3f0013_WYG_096-7a>¶
　乙平分圏設兩窺表相向¶
　用法　測日躔經度因甲乙圏巳定本方極出地度分¶
　轉黄道丁圏向日見黄道圏以内無光知儀上黄道必¶
　當天上黄道(上弧揜下弧故無光則知/日與上弧下弧叅相直)次定儀獨轉黄¶
　緯戊圏縱横加于黄道之下此為黄道極上所出過太¶
　陽之圏也此圏以内亦無光查黄道圏得兩圏所交某¶
　宫某度為本日本時之日躔經度¶
　測月與測日同法若月光蒙昧用測星法如左¶
<pb:KR3f0013_WYG_096-7b>¶
　以月測星之黄道上經緯度於日將入時依前法定黄¶
　道上之太陽經度又轉戊圏以己圏之窺表向月輪令¶
　月與二表叅直即得月離經度日入後又轉黄道圏以¶
　己圏之窺表向月用元定黄道獨轉戊圏以己圏之窺¶
　表向星則戊圏所定黄道一㸃為星之定經度先有日¶
　月之黄道上定經度今有星之定經度可推某星之經¶
　度¶
　定緯度則以己圏之窺表向星依星或南或北從戊圏¶
　上定本星之緯度¶
<pb:KR3f0013_WYG_096-7b>¶
　按此儀與渾儀同法故多祿某依巴谷皆用之不言廣¶
<pb:KR3f0013_WYG_096-8a>¶
　袤者自咫尺以至尋丈無不可也但諸圏一一宻切製¶
　造匪易時時張翕分秒或爽不若渾儀之一成不易測¶
　候為便若狹小制度以供行測則亦未可廢耳¶
<pb:KR3f0013_WYG_096-9a>¶
古象運全儀圗¶
　¶
　¶
　¶
　¶
　¶
　¶
　¶
<pb:KR3f0013_WYG_096-9b>¶
　古象運全儀第三(西中古日/白耳所造)¶
儀有十二物方版二句股形版四圎盤三半周盤一窺衡¶
　二首定置甲乙方版為儀之底名地平版從版心作子¶
　午線依本方赤道髙作乙丙丁句股形版二定置子午¶
　線之兩旁與平行股向南更作乙戊方版定置句股版¶
　之上與底版相切于乙以鉸具聨之作角為本方赤道¶
　距地平之角¶
　次于赤道版上亦依地平版作子年線平分子午為心¶
　版邊為界作圏圈一寸以内更作一同心圈兩圏間平¶
<pb:KR3f0013_WYG_096-10a>¶
　分三百六十度從子午起算版之心立樞軸與版為直¶
　角貫以庚己游盤盤之大與内圏等盤中作兩徑線盤¶
　周分十二宫盤邊之外依冬至線作度指以定赤道經¶
　度是名赤道盤¶
　赤道游盤上定置辛壬句股版二其角二十三度三十¶
　○分(兩道相/距之度)與兩至線平行股向夏至¶
　次于辛壬句股版之弦上定置辛癸圓盤是名黄道盤¶
　周分十二宫三百六十度從兩道之極遠處起數為夏¶
<pb:KR3f0013_WYG_096-10b>¶
　至從盤心立樞軸與盤面為直角貫以丑寅窺衡衡之¶
　兩端各設一窺表¶
　窺衡之上定立卯辰等四柱(或側/板)與衡為直角附柱側¶
　立己午定圏平分三百六十度從本圏之横徑起數其¶
　直徑線為黄道之垂線是名黄道緯圏圏之心立樞軸¶
　與圏為直角貫以未申窺衡衡之兩端各設一窺表未¶
　申之上各定置一短横柱與衡為直角曰未酉曰申戌¶
　兩柱之端各穿圓竅别作一方衡兩端為圓枘貫入竅¶
　中方衡之上定置一半周盤平分百八十度因酉戌軸¶
<pb:KR3f0013_WYG_096-10b>¶
　之利轉恒下垂也半周之心出一垂線末繫垂權¶
<pb:KR3f0013_WYG_096-11a>¶
　據此儀物以配𤣥象則甲乙平版地平也乙戊欹版赤¶
　道也若運赤道盤必挈黄道盤以上與偕行于時辛壬¶
　股在南者即黄道盤政當天上之夏至午正時若辛壬¶
　股在北者即黄道盤政當天上之冬至午正時黄道緯¶
　圏偕丑寅衡同轉即定黄道之經度若以未申衡向某¶
　星即定黄道之緯度(緯圏之直徑與黄道盤為直角横/徑為平行則平行徑之上之下可)¶
　(定黄道之/南北緯度)因以垂線所至定此星出地平之髙¶
　測地平上之髙度轉丑寅衡或未申衡向日與叅直視¶
<pb:KR3f0013_WYG_096-11b>¶
　權線所至去離半周徑之度即日躔距天頂之度測月¶
　若星亦如之¶
　測日躔經度運赤道盤至黄道盤之上下面俱無光此¶
　為日與盤之上下弧叅直也定黄道盤獨轉丑寅衡至¶
　緯圏之前後面俱無光此為日與圏之上下弧叅直也¶
　即丑寅衡所指黄道之某宫度是本時之日躔經度¶
　測星之經緯度因日月光再測如前儀法¶
　按此儀重規叠矩纒連累積測候所須亦略備矣第其¶
　展轉欹傾崔嵬搖颺體過大則作用俱艱體或小則分¶
<pb:KR3f0013_WYG_096-11b>¶
　數未宻故後來名厯姑舍是焉¶
<pb:KR3f0013_WYG_096-12a>¶
¶
<pb:KR3f0013_WYG_096-13a>¶
　古弧矢儀第四¶
儀有七物幹一衡一管一窺表四幹之長約六尺方廣各¶
　七分冶銅為之(或用鐵若用/木則加大)衡之長當幹之長二十分¶
　之九方廣減于幹四之一幹與衡各先為一管四分衡¶
　之長以其一為管之長管之空幹與幹等衡與衡等入¶
　之宻而不濇則甘苦衷也既成幹管置下衡管置上各¶
　以其一端縱横相切鎔金合之(如/圖)幹管之上端加窺表¶
　一(此表止一方銅/版不作竅下同)横之兩端各定置一窺表别作一游¶
<pb:KR3f0013_WYG_096-13b>¶
　表加于衡可離可合轉移用之兩管之旁各作螺柱每¶
　移管至其所欲至則旋螺而止之¶
　分法　横之一面二百平分之(或二千平分用/比例規尤便)用元度¶
　以加于幹之同方面四百平分之從一端起算則為幹¶
　首末位所加為幹尾尾有餘地亦用元度分之盡幹而¶
　止幹與衡之數遇十百皆刻而識之¶
　幹之一面既為平分其對面則以度分分之分度法有¶
　二一法作版與幹等長廣為衡之半(用几/亦可)案依長邊作¶
　長線依衡邊(一/百)作衡線兩線為直角衡線之末為心角¶
<pb:KR3f0013_WYG_096-13b>¶
　為界作象限弧分九十度(若細分度或二或/三四五六量用)用尺從心¶
<pb:KR3f0013_WYG_096-14a>¶
　過弧上各度分至長線作短界遇五書識之次依長線¶
　上度分移分幹面從幹首向下起數遇五刻識之幹尾¶
　亦向上起數則八十(正/數)與一十(倒/數)七十與二十六十與¶
　三十五十與四十四十與五十三十與六十二十與七¶
　十一十與八十初分與九十度俱同線其向下度分至¶
　八十而止者切線漸遠則無數若至九十與衡之上端¶
　平行矣故凡切線皆止八十度幹長加一二焉¶
　二法半衡為全數查八線表各度分之切線數向幹之¶
<pb:KR3f0013_WYG_096-14b>¶
　分數面考其相當數之各度分各作度分線刻識之¶
　用法　此儀之用有二一以測日月星之髙度距度厯¶
　學所用一以測髙深廣遠地學所用(測地法畧見/第三卷増題)今所¶
　解者測天之用法也¶
　一測日月星之髙度距度法正立幹幹首居上管加其¶
　首貫衡于衡管之中左右出等旋螺固之權䋲取直次¶
　轉向所測令衡端之景揜幹之分度面視所得度分即¶
　日月之距天頂度分以減象限得地平上髙度分¶
　論曰如圖衡之甲端為心半衡甲乙之百分為半徑乙¶
<pb:KR3f0013_WYG_096-14b>¶
　丁幹四百為切線甲乙既為横表則甲端之景至幹面¶
<pb:KR3f0013_WYG_096-15a>¶
　　　　　　　　為戊倒景也此戊景所得實日體下¶
　　　　　　　　邊辛上之景謂之視景若日心庚所¶
　　　　　　　　出景當從甲至己為正景其較為日¶
　　　　　　　　體之半徑(日體約三十分/半之約十五分)則所得距¶
　　　　　　　　天頂之數應減十五分何者為庚之¶
　　　　　　　　距頂近于辛也所得地平髙度應加¶
　　　　　　　　十五分何者庚之距地遠于辛也如¶
　　　　　　　　是為所求之正度分也若用壬癸正¶
<pb:KR3f0013_WYG_096-15b>¶
　　　　　　　　表則寅為直景實日體上邊子上之¶
　視景而日心庚所出正景為丑則所得距天頂之度應¶
　加十五分為庚之距遠于子故所得地平髙之度應減¶
　十五分為庚之髙近于子故(因上論知古來圭表測景/未有景符不能定太陽之)¶
　(實髙盖直景失加倒景失減故也然加減各十五分以/論圓儀則可若圭上十五分之寅丑差近表愈少遠表)¶
　(愈多倒景則反是安所得定數而/加減之是知圭表測天實為未確)¶
　若横置幹以當地平加垂權衡上取直半衡之未景物¶
　幹得度分為日月之地平髙度分¶
　二測星之髙度横置幹直置半衡目切幹首遷管于¶
<pb:KR3f0013_WYG_096-15b>¶
　衡進退之令幹首之角衡首之窺表與星為直線得幹¶
<pb:KR3f0013_WYG_096-16a>¶
　　　　　　面度分為星之地平髙度分¶
　　　　　　向先以衡居幹首半衡為全數幹上得切¶
　　　　　　線數之推定度分今衡不居幹首而居中¶
　　　　　　身何以均為全數幹上度均為切線度曰¶
　　　　　　如圖乙甲半衡居幹首甲丁丙半衡居衡¶
　　　　　　中丙以丁乙直線聨兩衡之末成甲丁長¶
　方形四皆直角即甲丁乙丙兩對角線必等則目在甲¶
　從丁測目在丙從乙測依句股法甲丙與丙甲兩切線¶
<pb:KR3f0013_WYG_096-16b>¶
　必等而甲丙所當之丙己弧丙甲所當之甲戊弧亦等¶
　即與天上之距弧俱相似其餘弧庚己辛戊與天上之¶
　地平髙弧亦相似¶
　三測兩星相距之度　欲測甲乙兩星之距度用儀倚¶
　他物為安目在幹首之上角丙向衡首丁表之上邊測¶
　甲星又向衡中戊表之上邊測乙星執管移衡進退之¶
　至目與兩表兩星俱叅直視衡所截幹上度分為兩星¶
　相距度分　若兩星相距太遠用衡端之丁己而表測¶
　之進退衡令兩叅直得幹度分倍之為兩星相距之度¶
<pb:KR3f0013_WYG_096-16b>¶
　分　若星距甚近用游表簡衡上數去幹面(此不用度/分面用平)¶
<pb:KR3f0013_WYG_096-17a>¶
　　　　　　　　　(分/面)十分置之如前進退測兩星令¶
　　　　　　　　　叅直以衡之十分為全數幹上所¶
　　　　　　　　　得為切線查表得度分為星距¶
　四測日月之徑分　衡在幹尾日在幹首加游表衡上¶
　向衡中表左右移測之令目過兩表見徑之兩端俱叅¶
　直得兩表間之衡上分四而一(幹數四/百故)即百為全數所¶
　得為切線查表得所當分秒為二曜之徑分秒¶
　問太陽光大目不可正視當用何法可測曰輕雲薄露¶
<pb:KR3f0013_WYG_096-17b>¶
　時可測日出入時可測又問日出入時方之午正時其¶
　體較大何以得其定分曰日體安得以早晏大小盖出¶
　入時因清蒙之氣映小為大(論見日/躔厯指)人目自訛日體不¶
　變也試觀近地平兩星元測有定距度分其出入時相¶
　距之勢必甚大于午正時(此星之/午正時)然地平周三百六十¶
　度兩距出入時果大于正中時則徧測地平上一周之¶
　星合并距度當較三百六十而贏不贏則安得變兩距¶
　之度分今以日徑之兩端當兩星星之出入與其正中¶
　也無異度分日安得有異分¶
<pb:KR3f0013_WYG_096-17b>¶
　按此儀於地學中用測髙深廣遠為徑捷法若以測天¶
<pb:KR3f0013_WYG_096-18a>¶
　微成乖迕所以然者有數端焉儀體過大即度分宻矣¶
　而日景虚淡體小景直即度分不宻一也所分度數或¶
　依切線表或以規二法不同皆以直求曲則為異類二¶
　也目視兩物成兩直線來至于目相遇作角其角當在¶
　目睛最中之處外輪己非何况輪外幹首之角殆非真¶
　角角既非真邊之比例亦當小異三也目視手運微有¶
　振動四也一時用目兼測兩星其間度分必難確合五¶
　也竿與衡應成直角乃兩管交互相合焉保無差差之¶
<pb:KR3f0013_WYG_096-18b>¶
　甚微其失甚鉅六也今厯家知此六訛不復施用别作¶
　新弧矢儀如左¶
<pb:KR3f0013_WYG_096-19a>¶
新儀器解¶
天體為立圓面為環周線為弧曲圓與方曲與直則異類¶
　也異類相求亘古無相等之率凡圭表弧矢等儀所得¶
　度數不能全與天行相當相準致差之根殆非一二(見/圭)¶
　(表說揆日訂訛/右弧矢儀說)是以此等皆屬權法而古今名厯大都¶
　以圓儀為正用論其殊致畧有四端儀之體正同天體¶
　截為度分正合天之度分平儀則否(如圭表測景日髙/景短一度得一寸)¶
　(日低景長一/度得二三寸)一也圓儀用窺衡窺表景簫等竅止容針¶
<pb:KR3f0013_WYG_096-19b>¶
　通光極細所求分秒毫芒不失平儀不能得此二也圎¶
　儀舉手得數即是度分平儀尚須立成表推算三也圓¶
　儀七政共用一當三四平儀止堪本用四也下文並著¶
　圗法以待用器者擇焉¶
儀器之用有六一測日月星地平髙之緯度二測地平東¶
　西南北之經度三測日月星各兩㸃相距之度分四測¶
　日月星赤道上之經度緯度五測日月星黄道上之經¶
　度緯度六測定時刻¶
古今儀器造法百變綜而論之其形體則大儀勝小儀其¶
<pb:KR3f0013_WYG_096-19b>¶
　材質則銅儀勝鐵儀木儀其置頓則恒儀勝游儀何者¶
<pb:KR3f0013_WYG_096-20a>¶
　儀大則分畫愈細可得分秒小則每度僅容分許古稱¶
　若干度半者是也或分四古稱半及少半太半者是也¶
　或分五則稱二十四十是也故曰大勝小也銅儀不受¶
　侵蝕永無渝變鐵多鏽損雕鎪更難木多欹斜易致毁¶
　折故曰銅勝他材也(或用銅鐵雜或用銅木雜隨宜造/之或雜錫木者則應猝小器易于)¶
　(雕刻亦便屢更皆屬權法不堪久用銅亦宜純黄色須/銅多鍮少若出山銅純赤則起䵄雜錫則太堅亦不可)¶
　(用/)恒儀定方向置之永久不易恒與天行相準游儀動¶
　盪得數未真故曰恒勝游也¶
<pb:KR3f0013_WYG_096-20b>¶
諸儀為用皆以求七政恒星分畫之界域躔離之期限運¶
　行之體勢其功力所必資者則分與窺其大端也分欲¶
　極細欲極均窺欲極宻欲極確此二者厯學之資用儀¶
　器之權輿古今名史咸究心焉今先具兩公法首端向¶
　後諸器悉此取資無煩備載¶
一窺法　窺法之用器有二一曰窺衡一曰窺表窺衡者¶
　即古之窺管窺簫也管孔大即測騐未真今欲造一管¶
　其孔僅大于黍米或小于芥子長數尺欲以之從上照¶
　而得日景以之從下覷而見星體則無法可作故用窺¶
<pb:KR3f0013_WYG_096-20b>¶
　衡焉測日之衡長與儀等廣與定度平分其廣去其半¶
<pb:KR3f0013_WYG_096-21a>¶
　而不盡其一端所不盡者其長與廣之元度等是為衡¶
　首衡首之制剡為圓形形之心是為衡之心亦即為儀¶
　之心從心出線至于衡之末依半衡之邊作一直線名¶
　曰指線近衡之兩端各立一銅版其形長方廣四則髙¶
　　　　　　六可也是名窺表立表與衡之平面為直¶
　　　　　　角表之兩面各取中作指線之垂線名曰¶
　　　　　　心線兩心線之上去衡面等各作一㸃是¶
　　　　　　為表心表之近衡心者曰上表上表從心¶
<pb:KR3f0013_WYG_096-21b>¶
　　　　　　作圓孔最大者無過一分(寧用周尺勿用/市尺若儀大孔)¶
　(小二表之相去逺日光必淡孔大距遠則光愈大非/下表可容若儀小則表小孔亦小為距近得光易)其¶
　在衡末者曰下表表心不作孔從心作大小數平行距¶
　心圏務令上表之孔下表之心俱與指線相直而去衡¶
　之平面等髙¶
　次剡薄木板為方管三中管之廣如衡首之廣其長如¶
　衡三之二兩端之管小于中管其長如中管二之一其¶
　廣無度既成入之中管宻而不濇可也中管之中相去¶
　尺餘為螺旋之柱二三以合于衡面小管入于中管出¶
<pb:KR3f0013_WYG_096-21b>¶
　入之各切其所當之表即兩表間無容光之隙故三表¶
<pb:KR3f0013_WYG_096-22a>¶
　之總名曰景簫景簫者承上表所受之光束而致之下¶
　　　　　表也下管之切下表不盡五分刻方孔令¶
　　　　　從旁得見下表之面用時加管受光因表¶
　　　　　間之黝黒即下表之受景也真(日體正圓/孔圎所受)¶
　　　　　(之景/亦圎)次令景之圈合表面之距心圏轉儀¶
　　　　　及衡左右下上之必合乃止次視指線之¶
　末所當度分即所求之度分¶
　若不用衡則從表向儀心之線為指線盖圓儀之弧上¶
<pb:KR3f0013_WYG_096-22b>¶
　所定度分皆宗儀心故¶
　測星之窺衡則異前法上表之髙廣各若干下表倍之¶
　　　　　　下表之面作方形三線與上表等線外三¶
　　　　　　面作方孔孔之長稍殺于中方之長其廣¶
　　　　　　無過一分用時目居下表之後令中方揜¶
　　　　　　星從三孔察上表之同方邊各見星即目¶
　與兩表與星皆叅直　或兩表各依心線一左一右各¶
　去其四之一令星居兩闕間一線之上亦得目與表與¶
　星相叅直若不用衡則以圎柱代上表其髙廣與之等¶
<pb:KR3f0013_WYG_096-22b>¶
　(用衡者上下兩表恒平行不用衡則下表依弧遷而上/表不與偕遷即不得為平行代以圎柱則隨所至與上)¶
<pb:KR3f0013_WYG_096-23a>¶
　(表等廣不/失為平行)表或柱若在大儀宜得一寸以下恐暮夜不¶
　可得見也¶
　　　　　　　凢儀不用窺衡即為游表置之&KR0707;上以¶
　　　　　　　當下表游表之制或用翕版或用螺柱¶
　　　　　　　以合于弧如圗甲乙為表版丙丁乙戊¶
　　　　　　　二版與甲乙為直角以夾&KR0707;而稍寛戊¶
　乙版上别加一剛鐵薄版其廣與戊乙等其長三倍之¶
　己庚兩端稍昂起按之則下令兩夾入于&KR0707;邊弛之復¶
<pb:KR3f0013_WYG_096-23b>¶
　起即庚己兩端急合于弧令抱而不脫故庚己名翕版¶
　也或不用庚己而於戊乙版心作螺旋之孔為辛以螺¶
　柱從下轉入之漸轉之亦急合於弧¶
一分法　凢平圎面從心出四線四平分之每分為一象¶
　限分度者或以全或以一象限其分法有二一舊法一¶
　新法舊法用象限平面直角為心弧邊為界自外而内¶
　作四十五距等平行圏外一圏分九十次内二分八十¶
　九次三分八十八次四分八十七如是逓減一分以至¶
　四十五弧為四十五分每弧之端識以命弧之數每弧¶
<pb:KR3f0013_WYG_096-23b>¶
　之分遇十遇五各識之加窺衡加權線以架承之¶
<pb:KR3f0013_WYG_096-24a>¶
　用法凡測日月星之髙用權線或窺衡之指線必切一¶
　弧之一分　若切外一圏之一分因弧為九十度即所¶
　切為所求正度　若切向内某弧之一分則以本弧之¶
　若干分為一率以所截某分為二率以九十為三率推¶
　第四率得度不盡以六十乘之以本弧分數除之得分¶
　又不盡又如前乘之除之得秒又不盡又如前乘之除¶
　之得微¶
　假如截第二十圏之四十分本弧之分數為七十則七¶
<pb:KR3f0013_WYG_096-24b>¶
　十與四十若九十與某數算得五十一不盡三十　六¶
　十乘之七十除之得二十五不盡五十○再乘再除得¶
　四十二不盡六十　再乘再除得五十一總之得五十¶
　一度二十五分四十二秒五十一微　如取數欲宻如¶
　前再乘除之欲簡視所餘滿半收為一不滿去之¶
　右法有本論有分圖本法西儒丁氏所創能於一線所¶
　至悉得度分秒微可謂巧思絶人矣然而分圏己繁悉¶
　分諸圏則又繁每求一率當乘除數四則又繁埀線所¶
　至交于多分遇有二三疑似亦難辨決且儀面平實體¶
<pb:KR3f0013_WYG_096-24b>¶
　質過重以彼材物造為空中之儀豈不倍大故近來名¶
<pb:KR3f0013_WYG_096-25a>¶
　史改用後法焉¶
　¶
　¶
　¶
　¶
　¶
　¶
　¶
<pb:KR3f0013_WYG_096-25b>¶
　新法一象限分九十度每度又當為六十分一度之弧¶
　不容分矣今以直角為心邊為界作弧次内復作一弧¶
　兩弧相距為五十分半徑之一約每兩度兩弧之間各¶
　成甲乙丙丁方形又從心作線六平分之成戊丁庚己¶
　　　　　　　等六長方形各形作戊丁等對角線每¶
　　　　　　　線十平分之儀大則二十平分之是一¶
　　　　　　　小分為六十分度之一一分也或為百¶
　　　　　　　二十分度之一三十秒也因戊丁對角¶
　線大于丁己弧則其小分亦大于弧上之小分¶
<pb:KR3f0013_WYG_096-26a>¶
　論曰凡直線方形之對角線任為若干分從各分作線¶
　與兩腰平行必分底而底之分與弦之分比例等(幾何/六卷)¶
　(十/題)今從心所出之甲丁乙丙兩腰非直線形之兩腰即¶
　　　　　　　甲乙丁丙兩底不等或疑以為難用不¶
　　　　　　　知儀大弧小(六分度之一五千四/百○分象弧之一)以較¶
　　　　　　　直線形所差極微或言度數之學在于¶
　　　　　　　慎小一秒之差獨非差乎曰然姑以數¶
　計之則所差者非目所能見亦非推算所及用也試如¶
<pb:KR3f0013_WYG_096-26b>¶
　本書四卷所推半徑為十萬全周為六二九一五五三¶
　百六十度為用六乗之得全周之分弧如丁己者二一¶
　六○以除全周得二九一又四之一不盡丁己所得周數也¶
　又于半徑減五十分之一得九八○○○從心至甲至乙之¶
　徑也求其周得六三○二八六以二一六○除之得二¶
　九六又三之一不盡甲戊所得周數也兩數之較五即¶
　丁己弧大于甲戊弧之數約為六十分之一則十秒也又¶
　各十分之則兩小分小大之較一秒也若所求數為一¶
　度則最後小分之較三千六百秒之一秒也十度則三¶
<pb:KR3f0013_WYG_096-26b>¶
　萬六千秒之一秒也豈目力所及見推算所及用哉¶
<pb:KR3f0013_WYG_096-27a>¶
新法測髙儀第一　凡六式¶
一式曰象限懸儀作象限直角為心旁一邊定置窺表二¶
　　　　　　　分弧為九十度又細分如前法從窺表¶
　　　　　　　邊起算儀心為樞倚柱柱之下端為圓¶
　　　　　　　軸以入於架從樞以髙下舉從柱以左¶
　　　　　　　右旋可周窺也從樞心出垂線加權¶
　用測日月星之髙轉儀向所測垂線所加度分即距天¶
　頂度分(或日月星近地平近天頂儀體過重/難舉亦可儀中作樞不必定在直角)¶
<pb:KR3f0013_WYG_096-27b>¶
二式曰平面懸儀作平圎面頂有連環隨所在懸之自為¶
　垂線從心作横直線為地平周分三百六十度儀小依¶
　　　　　　　　　　幾何法(三卷二/十題)分一百八十每¶
　　　　　　　　　　分當二度又六十分之如前法¶
　　　　　　　　　　儀周作兩平行圏以容度分内¶
　　　　　　　　　　弧之上從頂左右各取二十二¶
　　　　　　　　　　度半作圎孔各加轉表一(或止/用一)¶
　　　　　　(表/)轉表者依表之心線為枘以入于儀周¶
　　　　　　之孔其端外出以螺旋止之儀心為樞貫¶
<pb:KR3f0013_WYG_096-27b>¶
　　　　　　以窺衡衡之首依指線作度指以取度分¶
<pb:KR3f0013_WYG_096-28a>¶
　衡之末稍短勿及于弧周之表又須訂取其重心令左¶
　右平(凡物皆有重心以為機軸則易轉如衡之樞兩端/置等重之物訂之而平則樞為重心説見造形法)¶
　衡首之指線交于内弧之一㸃作孔亦加轉表與儀邊¶
　之轉表同居内弧一線之上也儀邊表從心向上每五¶
　度十度刻識之至九十度而止若二表則各向上交錯¶
　並識之¶
　用測日月星轉衡令兩表與某㸃叅直轉表令平行(兩/表)¶
　(上兩孔相/對即平行)則度指所當度分為地平上之髙度分¶
<pb:KR3f0013_WYG_096-28b>¶
　如圖甲丁為儀上之兩表其距天頂等即甲丁線為地¶
　　　　　　　　　　平丙乙為窺衡乙為衡首之轉¶
　　　　　　　　　　表乙從甲向日得光相叅直即¶
　　　　　　　　　　丁乙弧為地平上之日軌髙何¶
　　　　　　　　　　者丁丙乙為在心分圏角乗丁¶
　　　　　　　　　　乙弧丁甲乙為在界負圏角亦¶
　乗丁乙弧幾何言兩角所乗之弧等則分圏角倍大於¶
　負圏角(三卷/二十)今丁乙為六十度弧(三百六/十分之)即丁丙乙為¶
　六十度之角丁丙乙半之即三十度之角(甲㸃止論負/圏不論在分)¶
<pb:KR3f0013_WYG_096-28b>¶
　(圏角之/内外)元分周以一百八十度今從丁起算至乙得三¶
<pb:KR3f0013_WYG_096-29a>¶
　十度是丁甲乙角之弧(元設以/二當一)¶
三式曰象限立運儀造象限分度如前法訂取重心置軸¶
　　　　　　　　　與立邊平行軸之兩端加以鐵樞¶
　　　　　　　　　上下各以架受樞平邊在上加窺¶
　　　　　　　　　衡權線如常法下架有立柱柱之¶
　　　　　　　　　端為鐵環以承下樞環之徑三倍¶
　　　　　　　　　於樞之徑環之三面各加螺柱横¶
　入於環出入展縮以進退樞令就合于垂線也¶
<pb:KR3f0013_WYG_096-29b>¶
四式曰象限座正儀如前造象限縱横木為架架底之四¶
　　　　　　　隅加螺柱三展縮髙下以取平令合於¶
　　　　　　　垂線¶
　¶
　¶
五式曰象限大儀木造大象限鍛銅為分弧之邊為窺衡¶
　之面為表半徑長十尺以外細分弧可得至十秒此儀¶
　體質重大運動惟艱可依正子午線倚臺牆定置之以¶
　測日月星午正時之赤道緯度¶
<pb:KR3f0013_WYG_096-29b>¶
六式曰三直游儀見舊法第一章¶
<pb:KR3f0013_WYG_096-30a>¶
　¶
　¶
　¶
　¶
　¶
　¶
　¶
　¶
<pb:KR3f0013_WYG_096-30b>¶
　新法地平經緯儀第二　凡一式¶
地平經度者分地平圏為三百六十從天頂向各度作一¶
　百八十過心大圏以限地平之經度容地平之緯度也¶
　從午正向東向西各起算或從北從東西皆可儀法作¶
　全圏循周為渠以注水(或用準/平之器)弧分三百六十度每度¶
　任細分之中心為圎孔定置之去地二尺餘與地平平¶
　行承以六礎或以臺架¶
　别作象限其半徑與平圏之全徑等平分其徑與平邊¶
　為直角而傅之軸軸之下端入于平圏之孔即象限側¶
<pb:KR3f0013_WYG_096-31a>¶
　立于平圏之上相與為直角而環行不滯可周窺也平¶
　邊之下依正線(過平圏心之線/亦過軸心之線)為衡左右出其一端居¶
　儀之背立斜柱以支儀一端居儀面作指線為度指以¶
　取平圏之度其窺衡等如前法¶
　用法定儀依子午線取正水準取平(求子午線諸法見/厯指一卷指南針)¶
　(此地徧東無定/度難可為據)測日或星(各用本/測窺表)轉象儀向本㸃升降¶
　窺衡取叅直即得地平上之髙為緯度度指所當平弧¶
　之度分距子午或卯酉為地平之經度依此經緯度可¶
<pb:KR3f0013_WYG_096-31b>¶
　推赤道經緯度可推日月五星之視差地半經差清蒙¶
　氣差等¶
詳論造法為移動之儀宜三足足下以螺柱取平　大儀¶
難運則其底切地盤處加兩轆轤之軸　儀髙恐搖揚不¶
直則長其軸上切于儀背下入于架之底架之底為鐵窽¶
以承之軸欲粗或儀背作一句股形其股切儀其句合于¶
地盤枎柱以取直也　窺衡欲廣欲厚細而薄則撓而不¶
直以定髙下前後不相應衡之末為鉤以止之儀之後螺¶
旋以固之　窺表宜為二具一測日一測星¶
<pb:KR3f0013_WYG_096-32a>¶
　新法距度儀第三　凡三式¶
　　測日月星兩㸃相距别有二法一同時測兩㸃之地¶
　　平經緯度以推其相距度一用赤道儀求其赤道上¶
　　經緯度以推距度俱見本書第六卷今用儀器三式¶
　　測得之省算¶
　¶
　¶
　¶
<pb:KR3f0013_WYG_096-32b>¶
　¶
　弧矢新儀圗¶
<pb:KR3f0013_WYG_096-33a>¶
一式曰弧矢新儀畧如舊式一幹二衡幹長四五尺大衡¶
　之長與之等小衡之長為幹二之一平分兩衡之中而¶
　為鑿幹之兩端俱為方枘入之各左右為支柱凡四支¶
　柱之兩端各以兩螺柱固之不用可解而散也凡螺柱¶
　十六兩衡之交于幹也左右各為直角前後各為平面¶
　幹與衡之方廣用木則三四寸用銅鐵則周尺一寸以¶
　下其表小衡上有三皆圓柱定置之大衡二一定一游¶
　分法幹之一面為一百平分或一千平分仍以元度分¶
<pb:KR3f0013_WYG_096-33b>¶
　大衡(細分可用對角/線如前分法)其對面則依前舊儀法分度數幹¶
　之度數從幹首起算幹首者近大衡之一端也衡之度¶
　數從衡心起算左右分列之¶
　小衡之分用切線之數左右分列之各至十度而止¶
　小衡之定表三中一左右各一皆圎柱也(表之徑線合/十度之線)¶
　别作窺表二則于大衡之上游移用之又定置一窺表¶
　居大衡之心儀之全體訂取其重心以為儀心刻識之¶
　為架以承儀架有柱為山口以合于儀心螺旋固之柱¶
　與架為三運之樞軸左之右之髙之下之平之側之惟¶
<pb:KR3f0013_WYG_096-33b>¶
　所用之(三運之法山口之下為横軸以髙下運横軸之/下為鶴膝以平側運鶴膝之下為立軸以左右)¶
<pb:KR3f0013_WYG_096-34a>¶
　(運又名六/合之紐)¶
　用法測兩星相距置儀于架一人從大横之中表過小¶
　中表窺某星叅直定儀一人用游表于大衡之上進退¶
　之過小中表窺他星令叅直次取大中表至游表之指¶
　線所定度分即兩星之距度分¶
　若兩星太近難容並測則一人置游表於大衡之左十¶
　度向小左表對某星一人置游表于大衡之右向小中¶
　表游移之與他星取直則大衡心至右表之度分為兩¶
<pb:KR3f0013_WYG_096-34b>¶
　星之距度分何者左兩表之視線與中兩表平行兩線¶
　與右表之視線各作角必等¶
　若兩星距遠過儀之度限非前法可測則置游表於大¶
　衡之左十度一人從大左表向小右表一人用大右表¶
　游移向小左表交測之得大衡之兩表距以加小衡之¶
　兩表距(定為二/十度)為兩星相距遠之度¶
　解曰甲乙為幹丙乙己為大衡丁甲戊為小衡甲丁乙¶
　丙各十度己為游表目從丙(大左/表)過戊(小右/表)見星作丙¶
　戊視線從己(大右/表)過丁(小左/表)見星作己丁視線兩視線¶
<pb:KR3f0013_WYG_096-34b>¶
　遇于庚成丙庚己角即兩星相距之角何者試從丙作¶
<pb:KR3f0013_WYG_096-35a>¶
　　　　　　　　丙丁線與甲乙平行成丙丁戊形丁¶
　　　　　　　　戊為丙角之切線(定為二/十度角)又成丙丁¶
　　　　　　　　己角丙己其切線則丁為大衡兩表¶
　　　　　　　　之距度角而丙丁兩角之度并之為¶
　丁戊丙己兩線之數夫己庚丙角為丁庚丙三角形之¶
　外角必與丁丙兩對角等(幾何一/卷十六)故曰丙己丁戊兩線¶
　數并為兩星相距度者丙庚己角也¶
二式曰弩儀儀一幹一弧幹之長為弧之半徑弧之通弦¶
<pb:KR3f0013_WYG_096-35b>¶
　其長與幹等左右為支柱各一弧之中設定表一旁用¶
　　　　　　　　　　　　游表各一幹之末弧之心¶
　　　　　　　　　　　　也定置窺表一兩人並測¶
　　　　　　　　　　　　如上法¶
　¶
　¶
三式曰紀限儀(紀限者六/十度也)其弧為全圏六分之一兩旁各¶
　作一半徑成三角等腰雜形以堅木為之中多説輄縱¶
　横以為固鍛銅加于弧之邊依法作細度分弧之心測¶
<pb:KR3f0013_WYG_096-35b>¶
　星用圎柱測日用窺表更置之弧上設兩游表訂取重¶
<pb:KR3f0013_WYG_096-36a>¶
　　　　　　　　　　　心依重心為三運之樞以架¶
　　　　　　　　　　　承之或以臺承之¶
　　　　　　　　　　　用法一人從弧上一表過圓¶
　　　　　　　　　　　柱見某星一人從他表過圓¶
　　　　　　　　　　　柱見他星兩游表間度分為¶
　星距度分　　　三運法儀背加兩環圓軸入之又依¶
　　　　　　　　圓軸為徑作半周圈架心立圓柱可¶
　　　　　　　　周轉柱上為山口以容周與徑容周¶
<pb:KR3f0013_WYG_096-36b>¶
　　　　　　　　之處空而利轉容徑之處為小圓軸¶
　以聨之三運處寧苦無甘寛則難定也¶
　新法赤道經緯儀第四　凡二式¶
　　測赤道緯度别法星在正午圏測其地平緯度(即地/平上)¶
　　(髙/)得數内減赤道髙度為某星之赤道緯度若星在¶
　　天頂北測其北髙内減北極髙度為星距北極之緯¶
　　度若星在子午圏外則測地平經緯度可推赤道緯¶
　　度此借法也其本法當用本儀¶
<pb:KR3f0013_WYG_096-37a>¶
　赤道經緯簡儀圖¶
<pb:KR3f0013_WYG_096-38a>¶
一式曰赤道經緯簡儀用全周圏一半周圏一全圏之用¶
　在其外弧設縱横諸輄以固其内半圏之用在其内䂓¶
　設正斜支柱以安其外當全圏之心而設軸與圏面平¶
　行軸之兩端為兩極設架北髙南下各為圓竅以受極¶
　其髙下之較本地北極出地之度分也是為過極經圏¶
　半圏者仰儀也内䂓向上斜置之為赤道之地下半周¶
　與全圏為直角轉全圏則切其内䂓面而過之分法全¶
　圏從極起算又從赤道起算交互識之半圏從子午線¶
<pb:KR3f0013_WYG_096-38b>¶
　起算分識之全圏之上設游表軸之心設柱表¶
　如前圖甲乙丙丁為全圏甲丙為兩極乙戊丁為赤道¶
　乙己丁為半圏庚辛為架底于庚辛架上從癸别作一¶
　横底兩端立柱以承半圏之丁乙定置之半圏之己亦¶
　定置于元架之壬轉全圏則乙戊丁赤道切半圏環行¶
　用法轉儀用游表左右進退過柱表而見星即從弧上¶
　行星距赤道南北之緯度分或距北極之緯度分又全¶
　圏切半圏得赤道上星距子午圏之經度差¶
<pb:KR3f0013_WYG_096-39a>¶
　赤道經緯全儀圖¶
　¶
　¶
　¶
　¶
　¶
　¶
　¶
<pb:KR3f0013_WYG_096-39b>¶
二式曰赤道經緯全儀用四全圏外第一甲圏分三百六¶
　十度如本方北極出地之度斜入于半圏之架定置之¶
　是為子午圏次内二乙圏乙之外規面與甲之内規面¶
　宻相切而結于南北兩極是為過極圏亦名載赤道圏¶
　次三丙是為赤道圏縱横合于乙圏兩交處皆作直角¶
　又各作凹以相入令兩圏之内外皆為平面也次内四¶
　丁亦結于兩極為過極圏以容赤道之緯度又名赤道¶
　緯圏與乙丙二圏宻相切兩過極圏貫以一軸而合于¶
　甲三游圏之各兩側面皆依法為細度分亦作游表數¶
<pb:KR3f0013_WYG_096-40a>¶
　具於各弧之上游移用之軸心立圎柱表架之上兩端¶
　準地平以定極出入之度置儀依子午線以取正加垂¶
　權以取直¶
　　　　　　凡聚圏為儀欲極圓令規面相切宻而不¶
　　　　　　礙樞軸欲正傅軸勿於規面於側面軸之¶
　　　　　　心與側面為一㸃刻面為半圓而合之加¶
　伏兔以受之何故為度分之界指線所切窺表所及皆¶
　在側面故¶
<pb:KR3f0013_WYG_096-40b>¶
　用法以測兩星赤道經度差一人用游表於緯圏向中¶
　柱表對星又一人用游表於載赤道圏向中柱對他星¶
　即兩過極圏所限赤道圏上度分為兩星之經度差又¶
　兩圏上兩游表相距度分即兩星距赤道南北之緯度¶
　分¶
<pb:KR3f0013_WYG_096-41a>¶
　¶
　¶
　¶
　¶
　¶
　¶
　¶
　¶
<pb:KR3f0013_WYG_096-41b>¶
　新法黄道經緯儀第五　凡一式¶
黄道經緯度儀與赤道經緯儀畧同用四全圏外第一甲¶
　圏斜入于架查本地北極出地度定置之為子午圏次¶
　内二乙圏外切甲而結于赤道兩極為過極圏距赤極¶
　二十三度三十一分三十○秒為黄道極距黄極九十¶
　度横置次三丙圏曰黄道圏與過極圏交為斜角(即六/十六)¶
　(度二十八分/三十秒之角)故乙圏又名載黄道圏也乙丙之交為凹¶
　以相入令内外規皆平面次内四丁圏宗黄道極外切¶
　于黄道圏是名黄道緯度圏中設黄道軸軸中心立圓¶
<pb:KR3f0013_WYG_096-42a>¶
　柱表作游表用架用權線等與赤道同法¶
　用法求某星之黄道經緯度一人于黄道圏上查先得¶
　某星之經度分(測黄道度必以顯推隠顯者為先得之/某星隠者為今所求先得之初星必用)¶
　(日月太白逓求之/法見恒星厯指)加游表其上過柱表對星定儀又一¶
　人用游表于緯圏上過柱表對星游移取直即緯圏上¶
　游表之指線定某星之緯度又定儀查黄道圏與某圏¶
　相距度分即某星之經度差¶
　右黄赤二儀用法詳見恒星厯指¶
<pb:KR3f0013_WYG_096-43a>¶
　西史第谷所用儀器總目(附/)¶
　近四十年前西史第谷覃精星厯四十年中朝夕候驗¶
　無間寒暑諸方行測不遠數千里有門下髙足十餘人¶
　所用儀器甚多皆酌量古法精加研審多所創造出人¶
　意表體制極大分限極精勘驗極確嘗自選厯器解其¶
　造法用法著書一卷近來厯學推為名宿於器於法多¶
　宗用之今畧叙其器目如左¶
測髙象限　計六式¶
<pb:KR3f0013_WYG_096-43b>¶
　一式銅版為象限半徑一尺五寸中平面刻先儒丁氏¶
　分弧法有鐵座有立樞有垂權座之四隅有螺柱以取¶
　平¶
　二式裁銅為二徑一弧合成儀中虚則體輕¶
　三式冶銅為大象限半徑八尺倚墻南向定置之其細¶
　分可至五秒用游表測七政過午正度分¶
　四式以木為徑弧銅版為弧面有游表有樞軸有架旋¶
　轉周測半徑七尺¶
　五式鐵為象限外有矩度下有地平圏以測地平經緯¶
<pb:KR3f0013_WYG_096-43b>¶
　度其半徑八尺¶
<pb:KR3f0013_WYG_096-44a>¶
　各有度分小衡用柱表小弧用游表可測相近兩星之¶
　距度分下設三運之樞餘如常法¶
　三式為䂓儀冶銅為兩股長七尺上端為樞心有弧入¶
　于股之下端開闔之兩腰間加螺旋之弧隨弧開闔欲¶
　止則以兩螺圏固之樞心立柱表弧上設游表¶
黄赤道經緯度儀　計四式¶
　一式為赤道簡儀一全周一半周徑一丈一尺¶
　二式為三圈儀即赤道圏載赤道圏子午圏徑七尺¶
<pb:KR3f0013_WYG_096-44b>¶
　三式為赤道四圏儀徑七尺¶
　四式為黄道四圏儀徑七尺¶
渾球大儀　計一式¶
　作實圓球内木外銅徑一丈十年乃成上定各星經緯¶
　度諸道諸圏無不備具可量度宗動天之度數球外有¶
　子午全圏地平全圏地平緯象限弧等¶
　此外有古弧矢平渾環儀等體制既小分數未宻止堪¶
　行測不為大用别有圖說兹未備載¶
<pb:KR3f0013_WYG_096-45a>¶
　圭表儀(附/)¶
用圭表以測日髙見表度說有五題今引用之詳見本篇¶
　一地球在天之中(云天中者在恒星天宗動之/中也七政則否說見厯指)¶
　二日輪隨本天周動下向地平其環轉皆平行故地體¶
　之上立表取景亦平行(日有最髙最髙衝不得為平行/此之然者以測日髙所差甚㣲)¶
　(可置弗/論耳)¶
　三地球小於日輪從日輪下視地球上于一㸃(若細測/細推則)¶
　(地與日有比例有地半徑差非大圓儀測候/不可得算此聊畧取景不能及此說見厯指)¶
<pb:KR3f0013_WYG_096-45b>¶
　四地本圓體(山髙海深或疑非圓不知髙深甚微如一/大圓徑數十丈加之一芥損之毫末不害)¶
　(為/圓)¶
　五表端為地心(以此測恒星則可若日月五星則以地/平距地心之半徑為差測七政本天距)¶
　(地之度分安得棄而不用乎/特所差甚微此姑不用可耳)¶
　分表用全數或百分或千分欲得其度分數從八線表¶
　取之¶
　造表有二法一為直表以取正景表直則為平圭一為¶
　横表以取倒景表横則為立圭其法畧同¶
　凡圭與表必相與為直角直角者從表末施垂線繫以¶
<pb:KR3f0013_WYG_096-45b>¶
　末銳之權下至表面所切圭面之一㸃即以起算是直¶
<pb:KR3f0013_WYG_096-46a>¶
　角也(取景以表末為主/不論表之體勢)圭欲極平立圭欲極直平圭者¶
　或為渠以水準之或為準平之器以定之立圭則以垂¶
　權正之分圭之度即用分表之度圭之長倍表極愈下¶
　表當加長量作之¶
　日升表前即表後得景則表圭日光成三角形表為股¶
　圭為句日光為弦表為半徑全數圭為切線日光為割¶
　線(見本書一卷/論直角形法)查八線表切線數得度分即日躔天頂¶
　度分以減象限得日髙度分¶
<pb:KR3f0013_WYG_096-46b>¶
　按元史言表短則分秒難别表長則景虛而淡又以表¶
　端測晷所得者日體上邊之景實非中景郭守敬輩創¶
　為景符今臺官遵用之郭氏此法既得實景復得中景¶
　可謂思致𤣥通度越前人矣其制以銅葉博二寸長加¶
　博之二中穿一竅若針芥然以方閵為跌一端設為機¶
　軸令可開闔搘以一端使其勢斜倚北髙南下往來遷¶
　就于虚景之中竅達日光僅如米許隠然見横梁于中¶
　令臺官以方木代銅便于旋轉以隙縫代圓竅易于得¶
　景其理則同¶
<pb:KR3f0013_WYG_096-46b>¶
　或問景符之得實景則從隙孔透光至于圭面不至散¶
<pb:KR3f0013_WYG_096-47a>¶
　越其理甚明矣若用景符而得中景其理謂何曰此屬¶
　度數家之視學也具有本論今畧借五題解之¶
　一曰有光之體自發光必以直線射光至所照之物¶
　二曰有光之多體同照光複者必深而各體之本光不亂¶
　三曰有大光體中有暗體分光體為二即一光體為有¶
　光之兩體¶
　四曰光體射光過小圓孔若所照不遠則光仍如本光¶
　體之形¶
<pb:KR3f0013_WYG_096-47b>¶
　五曰兩光體各射光過小孔反照之上體之光在下下¶
　體之光在上右在左左在右¶
　用横梁暗體也分日輪為上下二分即成兩光體兩體¶
　之兩光過隙則日上分之光在下下分之光在上横梁¶
　在上下之間實得中景塔影倒垂義同於此¶
　若不用梁用表末而欲得中景即定用郭氏舊式用圓¶
　孔遷就于虚景之中令見半圏之光此半光者弦必在¶
　下弧必在上而其弦則表末之景也盖日輪半在表末¶
　之上半在表末之下而上下相易故¶
<pb:KR3f0013_WYG_096-47b>¶
　新法算書卷九十六¶
