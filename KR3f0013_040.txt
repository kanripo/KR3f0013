# -*- mode: mandoku-view; -*-
#+TITLE: 新法算書
#+DATE: 2015-08-24 23:09:34.254889
#+PROPERTY: ID KR3f0013
#+PROPERTY: BASEEDITION WYG    
#+PROPERTY: JUAN 卷四十
<pb:KR3f0013_WYG_040-1a>¶
欽定四庫全書¶
　新法算書卷四十　　　　明　徐光啟等　撰¶
　　五緯厯指卷五(金星經度/)¶
上土木火三星各以自行能衝太陽亦各有本行不隨太¶
　陽是以其平行或本天之行與太陽不同外亦有嵗行¶
　凡衝太陽為年嵗之界即于此起算然或會太陽必無¶
　均數即在太陽之衝亦無年嵗之均數古以三測衝太¶
　陽時刻度分可得本天兩心之差及極大之均數等金¶
<pb:KR3f0013_WYG_040-1b>¶
　水二星不然其行不衝太陽而且恒隨太陽雖亦有離¶
　太陽之時或左或右其距度東西不一在東距度時多¶
　時寡會日之時或順或逆二次人目不見古人以為難¶
　測莫定其行之道今依多禄某所著為法¶
古者以太陽平行度為土木火上三星嵗行之本若星或¶
　會或衝太陽平行者則為在嵗行之界今則不然乃以¶
　太陽實行為嵗行之本凡上三星或會或衝太陽實行¶
　者始為嵗行之界而金水二星又不然乃以太陽平行¶
　即為本天之平行¶
<pb:KR3f0013_WYG_040-1b>¶
　本天非太陽之天另有一圏載次輪上三星因能衝對¶
<pb:KR3f0013_WYG_040-2a>¶
　太陽約一年再相會所用圏以齊其順逆等行名謂之¶
　嵗圏金水二星雖行亦有順逆然此圏不能稱嵗圏葢¶
　以一周有二伏有二見之時故厯指中亦名為伏見圏¶
　或名次輪古因用二不同心圏此伏見圏名曰小輪今¶
　新法繪二小均輪可免伏見圏之稱也各法詳著于¶
　後¶
　金星天以太陽為心(第一章/)¶
本厯總論有七政新圖以太陽為五緯之心然土木火三¶
<pb:KR3f0013_WYG_040-2b>¶
　星在太陽上難徵今以金星測定無可疑後詳之¶
試測金星于西將伏東初見時用逺鏡窺之必見其體其¶
　光皆如新月之象或西或東光恒向日又於西初見東¶
　將伏時如前法窺之則見其光體全圓若于其留際觀¶
　之見其體又非全圓而有光有魄葢因金星不旋地球¶
　　　　　　　　　　　　　　　　　如月體乃得¶
　　　　　　　　　　　　　　　　　齊見其光之¶
　　　　　　　　　　　　　　　　　盈縮故曰金¶
　　　　　　　　　　　　　　　　　星以太陽為¶
<pb:KR3f0013_WYG_040-2b>¶
　　　　　　　　　　　　　　　　　心如圖月在¶
<pb:KR3f0013_WYG_040-3a>¶
　太陽人目之間為丙則無光金星在太陽人目之間為¶
　乙亦無光若地在戊日丁月之間則月光滿若太陽戊¶
　在金星甲地球之間則金星光滿若在左右則月及金¶
　星各有半光光之大小如按古圖不析其理雖千百世¶
　不能透其根也¶
　古者言太白在本輪上體小光盛在本輪下體大光淡¶
　在左右體不甚大而光甚盛今如圖解之在髙于時為¶
　望其體逺則見小全透其光故盛也在庳于時為晦不¶
<pb:KR3f0013_WYG_040-3b>¶
　可得見晦朔左右去地為近則體見大哉生明故稍淡¶
　也在左右為上下弦所見半體故不甚大逺近之間又¶
　見半光故甚盛也¶
又金星因嵗輪于地時近時逺逺時顯其體小而光全若¶
　以逺鏡窺之難分别其或圓或缺之體在極逺左右數¶
　十度亦然若在中距者其光稍淡則逺鏡可略測其體¶
　之形然光芒鋭利亦難明别為真體或為虚暎之光惟¶
　在極近數十度則光更淡又于地近其體顯大可明見之¶
系凡金星為遲行或逆行用逺鏡窺之可測其形體若更¶
<pb:KR3f0013_WYG_040-3b>¶
　近見其體缺更大¶
<pb:KR3f0013_WYG_040-4a>¶
　測金星之最髙(第二章/)¶
測金星距太陽兩次其距度分為等者則太陽兩平行中¶
　度分為金星本天之最髙或髙衝之處¶
　解曰用不同心一圏及小輪一圏作圖如古丁為地心¶
　　　　　　　　　　己本天心庚辛為兩心線置庚¶
　　　　　　　　　　為最髙辛為其衝最髙庚左右¶
　　　　　　　　　　等度分取甲乙兩㸃各為心作¶
　　　　　　　　　　等徑之兩小輪從己從丁到甲¶
<pb:KR3f0013_WYG_040-4b>¶
　　　　　　　　　　到乙作線又從人目丁作丁丙¶
　　　　　　　　　丁壬切小輪兩線置夕一測金星¶
　　　　　　　　　在丙晨一測在壬甲乙小輪兩心¶
　　　　　　　　　為太陽及金星同用平行之經度¶
　　　　　　　　　庚己甲為距最髙度之角(平行數/又引數)¶
　　　　　　　　　庚丁丙角為金星體距最髙視角¶
　(視角視行/正經一同)從丁作丁未丁酉與己甲己乙平行兩線而¶
　成未丁丙酉丁壬兩角乃平行庚己甲視行庚丁丙兩¶
　角之較¶
<pb:KR3f0013_WYG_040-4b>¶
題言凡星在丙在壬而丙丁未壬丁酉兩角之度分為等¶
<pb:KR3f0013_WYG_040-5a>¶
　者庚最髙㸃必在甲乙兩㸃之中¶
　欲試之更置其一測乙移在亥星亦在壬則亥丁壬為¶
　距太陽之視角比甲丁丙角更大(觀圖自明不須贅論/葢亥㸃比乙更近)¶
　則反先所定而命取二測皆有距太陽平行之角而為¶
　同度必丁乙于丁甲丁壬于丁丙各兩線相等因幾何¶
　(三卷/七題)若非等者其距庚辛兩心線必不能為等其距視¶
　角必亦不等若所測之得為等則兩測兩平行之中有¶
　最髙距太陽極大數者為等則其近逺(與/地)亦等本天均¶
<pb:KR3f0013_WYG_040-5b>¶
　數亦等葢皆相連之圖也¶
　古測金星最髙及其衝(第三章/)¶
多禄某記古得剜總積四千八百四十五年為陽嘉元年¶
　壬申(西/厯)三月初八日夕測金星得大梁宫一度半(用昴/宿星)¶
　(比/測)當時太陽及金星之平行為娵訾宫十四度十五分¶
　兩行之差為四十七度十五分乃金星距平行大數也¶
　亦名均數又總積四千八百五十三年為永和五年庚¶
　辰(西/厯)七月三十日金星見東方多禄某親測得在實沈¶
　宫十八度半(用井宿第七/星比測定之)當時太陽及金星之平行為¶
<pb:KR3f0013_WYG_040-5b>¶
　鶉火宫五度四十五分兩行之較為四十七度十五分¶
<pb:KR3f0013_WYG_040-6a>¶
　用兩測兩平行相減(從娵訾宮十四度十五分順天/數到鶉火宮五度四十五分)得¶
　中積為一百四十一度三十分折半得七十度四十五¶
　分并加于娵訾十四度十五分以減全周得大梁宮二¶
　十五度其衝大火同度乃金星兩心之線也孰為最髙¶
　尚未之定再用次測¶
次測乃得剜總積四千八百四十年為永建二年丁卯(西/&KR0851;)¶
　十月十二日晨測得金星在鶉尾宮初度二十分太陽¶
　平行為壽星宫十七度五十二分星距太陽為四十七¶
<pb:KR3f0013_WYG_040-6b>¶
　度三十二分乃兩行之較也(用右執法星比/測金星得數)¶
　又多禄某于總積四千八百四十九年為永和元年丙¶
　子(西/厯)十二月二十五日昏親測見金星近壘壁陣第八¶
　星在東如月其小徑為二十四分時金星光大因用恒¶
　星比測得在𤣥枵宫十九度三十六分時太陽平行為¶
　星紀宮二度四分星距太陽為四十七度三十二分用¶
　前後兩測太陽平行相減折半亦得大梁宫二十五度¶
　或大火等度乃兩心之線也(亦未定最髙之宮分/)¶
多禄某記前人二測并親測定金星兩心線如上然未知¶
<pb:KR3f0013_WYG_040-6b>¶
　最髙或在大梁或大火乃因前論互用取金星平行之¶
<pb:KR3f0013_WYG_040-7a>¶
　近大梁或近大火而測其大距度曰依不同心圏均數¶
　極微則大距度全從小輪而生若距度小指平行小輪¶
　心于地極逺若距度大指小輪心于地極近逺近之分¶
　即最髙及其衝也定論如此用得剜測一用親測一¶
　(見本厯首/卷總説)¶
總積四千八百四十二年為永建四年己巳(西/厯)五月二十¶
　日晨比金星于婁宿第二星及天囷座第四星測算得¶
　金星在降婁宫十度三十六分其緯度在南一度半當¶
<pb:KR3f0013_WYG_040-7b>¶
　時太陽平行得二十五度二十四分大距度(兩行/之差)為四¶
　十四度四十八分多禄某自測總積四千八百四十九¶
　年為永和元年丙子(西/厯)十一月十八日昏以牛宿第二¶
　星比測得金星在星紀宮十二度五十分當時太陽平¶
　行為大火二十○度半大距度為四十七度二十分大¶
　距指最髙衝則小距指最髙也¶
系金星天最髙多禄某于總積四千八百五十三年庚辰¶
　為永和五年測定在大梁宮二十五度其衝在大火宮¶
　同度又曰在大火時金星距日度極多日在大梁時星¶
<pb:KR3f0013_WYG_040-7b>¶
　距日度極少他處大距度在兩限之中(近逺各有比/例見下文)¶
<pb:KR3f0013_WYG_040-8a>¶
　金星最髙行(第四章/)¶
前章記古測定金星最髙在大梁宮二十五度又依後所¶
　記第谷九測在總積六千二百九十八年為萬厯十三¶
　年乙酉測得金星天最髙在實沈宫二十九度十五分¶
　(其行極微先後/數年不碍算)兩測比算則以中積一千四百四十五¶
　年為法以兩測最髙行之較三十三度十五分為實法¶
　入實而一得一年之行為一分三十二秒五十七微有¶
　竒約百年行二度一十八分十六秒十二微今厯元總¶
<pb:KR3f0013_WYG_040-8b>¶
　積六千三百四十一年距第谷測四十三年則于所測¶
　約如五十分得最髙厯元見本表¶
　求金星伏見輪半徑及兩心之差(第五章/)¶
如圖丁地心己金星本天心作庚丙辛圏及己丁兩心線¶
　　　　　　　　　又于庚辛髙低二處各為心作甲¶
　　　　　　　　　乙兩小圏相等而當小輪亦名次¶
　　　　　　　　　輪伏見輪互用又從丁地心作丁¶
　　　　　　　　　甲丁乙二線切于小輪指庚丁甲¶
　辛丁乙乃人目所見金星視行距太陽平行度之角也¶
<pb:KR3f0013_WYG_040-8b>¶
　如前所測定上下成兩直角三角形¶
<pb:KR3f0013_WYG_040-9a>¶
　甲丁庚形有甲丁庚角四十七度二十分(前/測)依法置庚¶
　丁邊全數十萬求丁角之正弦得七三五三一乃甲庚¶
　邊之數即小輪半徑之數也又丁乙辛直角形有乙丁¶
　辛角四十四度四十八分置辛乙邊為七三五三一(甲/庚)¶
　(乙辛/相等)求丁辛邊以法推算(查四十四度四十八分正弦/加五位為實以辛乙七三五)¶
　(三一之數/為法而一)得九五八二七夫庚丁全數十萬甲庚七三¶
　五三一辛丁九五八二七皆同類之數也庚丁丁辛相¶
　減得數半之為二○八六乃己丁線之數即兩心之差¶
<pb:KR3f0013_WYG_040-9b>¶
　也(或庚丁丁辛兩數并之得庚辛全線折半為/己庚以庚丁減之得己丁兩心之差如上)¶
　若置己庚本天半徑為十萬全數(與他星/同理)用通法求同¶
　類己丁為二一二九求甲庚或辛乙為七五○九八丁¶
　辛為九七八七一乃所求各線之數也¶
　求金星均圏(第六章/)¶
凡金星小輪心在最髙及其衝距太陽之限或見大見小¶
　而算不同心圏之差先置兩心差從最髙各度算距限¶
　(距限乃不同心圏及小輪兩均/數或相并或相減所得之數)所得若不合天則亦如¶
　他星宜用均圏此二圏相割處乃本天大均數也必距¶
<pb:KR3f0013_WYG_040-9b>¶
　最髙為九十度若以前得兩心差求小輪在此之大距度¶
<pb:KR3f0013_WYG_040-10a>¶
　　　　　　　　　　　為九十度又以星視距平行¶
　　　　　　　　　　　大距度測之因先有不同心¶
　　　　　　　　　　　圏及其心之差算小輪視距¶
　　　　　　　　　　　所得以所測相減之較為本¶
　　　　　　　　　　　天大均數若本天半徑為全¶
　　　　　　　　　　　數此較度分數為切線之角¶
　　　　　　　　　　　查表得均圏心距地心或得¶
　　　　　　　　　　　兩小均輪各徑之總數圖設¶
<pb:KR3f0013_WYG_040-10b>¶
　　　　　　　　　　　庚辛最髙庳也甲癸各距庚¶
　九十度在癸用一均圏(古圖用不/同心圏)星在戊戊丁癸角為¶
　大距平行癸之度因前得癸壬線(上圖為丁/己兩心差)及壬戊線¶
　上圖為庚甲或辛乙推算戊丁癸角以壬癸丁壬丁戊¶
　二句股形可推算癸丁戊角見表比所測為小用右圖¶
　加乙丙次均小圏如新圖所用二均圏為足¶
　法曰用壬癸線求戊丁壬嵗輪所生之視角以己丁甲¶
　角于大距所測之角減之餘丙丁甲角乃本天之均角¶
　也其切線為丙甲先得甲乙(或癸壬或前/圖丁己各等)減之餘乙丙¶
<pb:KR3f0013_WYG_040-10b>¶
　乃次均圏之半徑也¶
<pb:KR3f0013_WYG_040-11a>¶
多禄某務求得真數乃用二測一於總積四千八百四十¶
　七年為陽嘉三年甲戌(西/厯)二月十七日晨(擇心宿大星/用渾儀對測)¶
　測金星距太陽大數得金星在星紀宫十一度五十五¶
　分時太陽平行為𤣥枵宫二十五度半兩數相減得大¶
　距度為四十三度三十五分第二測總積四千八百五¶
　十三年為永和五年庚辰(西/厯)二月十八日昏(擇畢宿大/星比測)¶
　得金星在降婁宫十三度十五分太陽平行在𤣥枵宮¶
　二十五度半兩行之較為四十八度二十分乃金星距¶
<pb:KR3f0013_WYG_040-11b>¶
　太陽大度數也用古測亦用古元圖求均圏心距地心¶
　若干¶
作圖庚丁辛為本天髙庳之線丁為地心置均圏心于乙¶
　　　　　　　　　　丁乙兩心相距未知其數即所¶
　　　　　　　　　　求乙上立垂線乙甲(命曰垂線/葢置平行)¶
　　　　　　　　　　(距最髙為三宫則庚/乙甲角必為直故)任取甲為¶
　　　　　　　　　　心作丙戊小輪圏又從人目丁¶
　　　　　　　　　　作丁丙丁戊兩均線丙指星辰¶
　見所在戊指昬見所在又作丁甲甲丙甲戊丁戊各直¶
<pb:KR3f0013_WYG_040-11b>¶
　線¶
<pb:KR3f0013_WYG_040-12a>¶
　丙丁戊角為晨昬兩大距總度即九十一度五十五分¶
　折半得四十五度五十七分丙丁甲角也甲丙丁形有¶
　甲丙邊(先定七五/○九八)及丁角求甲丁邊得一○四五○一¶
　丙戊弧兩大距度之總半之得丙己内減丙壬第一晨¶
　測星在丙距壬平行之度餘壬己為二十二度二分半¶
　即壬甲己角也¶
　甲乙丁直角形有甲丁邊(先/算)及甲角(壬巳/弧)求乙丁得四¶
　三三○即均圏距地心之差也若比于先得不同心圏¶
<pb:KR3f0013_WYG_040-12b>¶
　之心距地心二○八六約為倍數則如上三星等圖¶
　　　　　　　　第谷及其門人再測以古今諸測相¶
　　　　　　　　比得均圏心距地心為十萬分(甲乙/全數)¶
　　　　　　　　之三千二百○八分折半得不同心¶
　　　　　　　　圏心距地心或用本圖第一均圏半¶
　　　　　　　　徑為二四○六第二均圏半徑為八¶
　　　　　　　　○二是乃從後所記九測之數而出¶
　　　　　　　　也¶
<pb:KR3f0013_WYG_040-13a>¶
　求金星小輪行率束(第七章/)¶
置古所得兩心差用古一測求金星小輪上距極近處(小/輪)¶
　(近處者從平行心到小輪心作線/必割小輪周所載之㸃謂之近處)又用今時一測以法¶
　求金星小輪上距近處以金星行滿小輪周幾轉化度¶
　為實以兩測年日中積數為法除之則得一年一日小¶
　輪上之平行可成表(見下文/)¶
古厯士弟末加于總積四千四百二十年為周赧王四十¶
　三年己丑(西/厯)十月十二日晨見金星蝕左執法星(多禄/某記)¶
<pb:KR3f0013_WYG_040-13b>¶
　當時執法星(依新/厯法)在鶉尾宮三度十分緯北為一度十¶
　六分即此為金星經緯度也又此時算太陽平行得在¶
　壽星宫十六度六分半則星距日平行為四十二度五¶
　十六分半越三日再測得金星與日更近一度則因本¶
　圖法知金星必過大距之處而在小輪之上半弧(從地/人目)¶
　(出兩線切小輪在兩切線中之弧謂之下于目近在兩/線外謂之外又凡在下弧逆行會日之前每日更近于)¶
　(日距度更少過會每日更逺至上下兩弧之界以後順/行每日更與日近今見金星東邊順行又更近日因知)¶
　(必在小/輪上弧)又因古今多測相比得當時金星本天最髙在¶
　大梁宮十六度十分以日平行減之得小輪心距最髙¶
<pb:KR3f0013_WYG_040-13b>¶
　為一百四十九度五十六分半其餘為三十度三分半¶
<pb:KR3f0013_WYG_040-14a>¶
　乃距最髙之衝¶
　如圖(古測用新/圖理同)丙地心人目作丙丁線丁為最髙衝丙¶
　　　　　　　　　　　　　以上取甲㸃為本天心¶
　　　　　　　　　　　　　作丁乙弧(甲丙新法為/二四○六)¶
　　　　　　　　　　　　　從丁取三十度有竒至¶
　　　　　　　　　　　　　乙(左邊取葢引/數未到半周)乙為心¶
　　　　　　　　　　　　　作午戊均圏(乙戊為八/○二甲丙)¶
　(乙戊兩數并為三二○八比古所定少九百五十二然/古者所測因無先遺之測無可比證今再攷算而得其)¶
<pb:KR3f0013_WYG_040-14b>¶
　(謬葢屢用日星測驗而/得其準始各改定如此)作各線(法見上三星/厯因省文)從午均輪¶
　最逺左行取午戊弧于乙丁弧等度至戊戊為心作小¶
　輪癸己辛戊心上作癸戊辛線與甲乙平行定癸極近¶
　辛極逺兩處乃嵗輪上起算之界也又辛己癸嵗輪上¶
　取己㸃為金星所居即在東上半弧依三角形法求辛¶
　癸己弧乃古測金星距小輪極逺之處此乃次引數也¶
一甲丙乙形有甲丙(先定二/四○六)甲乙全數(半/徑)兩邊及丙甲乙¶
　角三十度有竒求甲乙丙角得○度四十二分二十秒¶
　又求丙乙邊得九七九四○(三角形諸法備測/量全義後不贅述)¶
<pb:KR3f0013_WYG_040-14b>¶
二丙乙戊形有戊乙八○二及丙乙(前/得)兩邊之兩數與戊¶
<pb:KR3f0013_WYG_040-15a>¶
　乙丙角(戊乙午為引數之餘三十度/有竒則戊乙丙為正引數)一百四十九度有¶
　竒加先所得甲乙丙角四十分二十秒有半并之得一¶
　　　　　　　　　　百五十度三十八分五十秒求¶
　　　　　　　　　　乙丙戊角得○度十三分三十¶
　　　　　　　　　　四秒又求丙戊邊得九八六五¶
　　　　　　　　　　五¶
　　　　　　　　　　三以甲乙丙乙丙戊兩角并之¶
　得○度五十六分三秒乃癸戊丙角先均數也¶
<pb:KR3f0013_WYG_040-15b>¶
四丙己戊形有戊己(小輪半徑依新法/為七二二四八)丙戊兩邊及己丙¶
　戊角(以先測星距平行數内減去均數從/最髙衝起于丁乙宜加于乙己宜減)為四十二度¶
　○分半求丙戊己角得七十一度五十五分甲乙線定¶
　平行線也乃小輪上子巳弧次均數也(從最近算/對日之處)¶
五因辛極逺處為算之界則于己子内減癸子先均數又¶
　以所餘加辛癸半周并得二百五十度五十九分乃當¶
　時金星小輪上之引數也¶
今再譯近世一測以比于古測可徵平行之率¶
第谷于總積六千二百九十八年為萬厯十三年乙酉(西/厯)¶
<pb:KR3f0013_WYG_040-15b>¶
　九月十五日晨測金星得在鶉火宮十五度五十八分¶
<pb:KR3f0013_WYG_040-16a>¶
　(先均蒙氣及/地半徑差)當時太陽平行躔壽星宫三度四十八分¶
　二十秒金星最髙為實沈宫二十九度十四分五十秒¶
　則金星平行距最髙為九十四度三十三分三十秒引¶
　數也又平視兩行之較為四十七度四十九分四十秒¶
　依上法求金星嵗圏上去極逺處若干¶
如圖號名如上丁最髙丁乙午戊兩弧各為引數星在己¶
　晨測也¶
一甲乙丙形有甲丙甲乙兩邊(法如/上)有丙甲乙角引數之¶
<pb:KR3f0013_WYG_040-16b>¶
　餘求甲乙丙角得一度二十二分二十六秒又求丙乙¶
　　　　　　　　　邊得九九八三七¶
　　　　　　　　　二丙戊乙形有丙乙乙戊兩邊及¶
　　　　　　　　　戊乙丙角(戊午弧為引數加午申/弧或甲乙丙角并得丙)¶
　　　　　　　　　(乙戊/角)為九十五度五十六分六秒¶
　　　　　　　　　求戊丙乙角得○度二十七分二¶
　　　　　　　　　十六秒又求丙戊邊得九九九二¶
　　　　　　　　　五¶
三前兩均數(甲乙丙乙丙/戊兩角之數)并為一度五十分因從最髙起¶
<pb:KR3f0013_WYG_040-16b>¶
　而引數不過半周宜于子己減之其餘四十六度○分¶
<pb:KR3f0013_WYG_040-17a>¶
　乃戊丙己角也¶
四己丙戊形有丙戊戊己兩邊及戊丙己角求丙戊己角¶
　得三十九度○分子己弧也内減去子癸先均數得三¶
　十七度十分如半周得二百十七度十分乃星體從辛¶
　極逺小輪上所行之度數也¶
兩測中積為一千八百五十六年不及二十七日(化/日)或六¶
　十七萬七千八百七十七日為法(以三百六十五日又/四分日之一為年也)¶
　時刻不算葢兩測在晨其差不及刻數中積甚大無所¶
<pb:KR3f0013_WYG_040-17b>¶
　比此中積時金星行滿伏見輪全周為一千一百六十¶
　轉又三百二十六度二十分(第一測星在小輪上距最/髙二百五十度五十九分)¶
　(第二測得二百一十七度十分相減得三十三度四十/九分乃第二測未到第一之處以全周減之得三百二)¶
　(十六度一/十九分)為實以法入實而一得星一日平行為三十¶
　六分五十九秒二十九微有竒以乗法求一平年之行¶
　為二百二十五度一分五十秒以此數作立成表又以¶
　某日所測得金星小輪上之度以加以減得本厯金星¶
　引數成二百年表或用新測金星一度亦可為引數之¶
　根¶
<pb:KR3f0013_WYG_040-17b>¶
　新法所用測金星以定其行之率及厯應(第八章/)¶
<pb:KR3f0013_WYG_040-18a>¶
一測總積六千二百九十八年為萬厯十三年乙酉(西/厯)九¶
　月十四日十七小時一刻(從午/正起)中厯為九月初二日午¶
　正一刻測得金星經度為鶉火宫十五度五十三分緯南¶
　二度八分(此測皆先均定蒙氣/及地半徑差下同)以表算得平行距冬至¶
　九宫三度四十八分二十秒此時最髙距冬至五宫二¶
　十九度十四分五十秒則引數為三宫四度三十三分¶
　三十秒小輪上為七宮七度十分(從極/逺起)以三角形算得¶
　金星體該在鶉火宫十五度五十八分十秒比所測少四¶
<pb:KR3f0013_WYG_040-18b>¶
　分强¶
二測萬厯十五年丁亥(西/厯)正月十五日四時四十分中厯¶
　為丙戌年十二月初七日午初三刻測得金星經度為¶
　娵訾宮十六度五十五分緯北二度三十九分當時算¶
　表得平行距冬至為一宮十四度十七分十五秒引數¶
　為七宮五度○分四十五秒小輪上為三百○七度四¶
　十三分十七秒以法算得娵訾宮十六度五十一分比¶
　所測少四分¶
三測萬厯十六年戊子(西/厯)二月十五日酉正五分(中厯為/春正月)¶
<pb:KR3f0013_WYG_040-18b>¶
　(二十六日/丑正五分)測得金星經度為娵訾宮十六度一分緯北¶
<pb:KR3f0013_WYG_040-19a>¶
　為八度五十六分當時平行距冬至二宮十度四十八¶
　分四十八秒引數為八宮十一度三十二分十五秒小¶
　輪為六宮○度三十三分七秒以加減算之得娵訾宮十¶
　五度四十九分比測少十二分因小輪度為六宮○度必¶
　星在極近處其近于日平行均度為五度(本天及實/引數生)則¶
　距平行西五度又太陽同平行均數二度為加以五度¶
　内減之得三度乃金星順距太陽之體也當時緯度北¶
　不及九度四分若置如直線用開方法得金星距日體約¶
<pb:KR3f0013_WYG_040-19b>¶
　十度葢本方北極髙為五十六度又娵訾宮為斜升(于/地)¶
　(平如/平行)太陽將出地平金星在地平上十度可得見又四¶
　測小輪引數亦為六度亦可見之(説見月離厯指四/卷并本部八卷)¶
四測為本年三月初二日卯初二刻(距第三測/十七日)中厯為二¶
　月初五日午正二刻測星經度得娵訾宮十度七分緯¶
　北八度二十六分當時平行距冬至為二宮二十度九¶
　分二十秒引數為八宮二十度五十二分三十秒小輪¶
　之行為六宮六度二十三分三十八秒以法算得視行¶
　為娵訾宮十度十四分比所測多七分¶
<pb:KR3f0013_WYG_040-19b>¶
五測萬厯十七年己丑十二月十四日辰初三刻中厯為¶
<pb:KR3f0013_WYG_040-20a>¶
　十一月初八日未正三刻測得經度為大火宮十七度¶
　十分緯北三度十分當時平行為初宮三度五十二分¶
　十四秒引數為六宮四度三十三分十五秒小輪行七¶
　宮十九度二分十秒以法算得視行為大火宮十七度¶
　六分比測少四分¶
六測萬厯十九年辛卯(西/厯)十二月十七日辰正測星經度¶
　得析木宮二十度緯北○度二十分當時平行為初宮¶
　六度二十一分十五秒引數為六宮六度五十九分二¶
<pb:KR3f0013_WYG_040-20b>¶
　十五秒小輪行十宮二十度五十七分九秒算得視行¶
　為析木宮二十度四分半比測多四分半¶
七測萬厯二十一年癸巳十二月十五日酉初十分中厯¶
　為十一月十四日子正十分測得經度在𤣥枵宫二十¶
　一度緯南一度十六分當時平行為初宮三度四十八¶
　分五秒引數為六宮四度二十一分四十五秒小輪行¶
　為四宮二十度四分二十秒以法算得𤣥枵宮二十一¶
　度六分比測盈六分¶
八測萬厯三十八年庚戌十二月十二日申正四十分中¶
<pb:KR3f0013_WYG_040-20b>¶
　厯為十一月初八日子初二刻測得星經度為𤣥枵宮¶
<pb:KR3f0013_WYG_040-21a>¶
　十七度五十八分緯南一度二十九分當時平行為初¶
　宮初度五十七分四十八秒引數為六宮一度九分半¶
　小輪行為四宮二十一度八分三十三秒以法算得𤣥¶
　枵宮十八度四分比測多六分¶
九測萬厯四十四年丙辰三月初九日卯初中厯為二月¶
　初三日午正測星經度為𤣥枵宫十五度二十四分當¶
　時平行為二宮二十八度○分五十三秒引數為八宮¶
　二十八度六分十五秒小輪行為八宮一度二十八分¶
<pb:KR3f0013_WYG_040-21b>¶
　四十秒推算細行得𤣥枵宮十五度二十四分符所測¶
以上九測因密測詳審可為金星諸行之元¶
　金星諸行率(第九章/)¶
本天最髙行每年一分二十二秒五十七微百年行二度¶
　十八分十六秒十二微約一萬六千餘年而滿一周¶
本天上平行如太陽三百六十五日二十三刻有竒而行¶
　滿一周¶
小輪上之行每日三十六分五十九秒有竒¶
　一平年(三百六/十五日)行七宫十五度一分五十秒計六百六¶
<pb:KR3f0013_WYG_040-21b>¶
　十二日十四小時(不及/四分)而滿一周¶
<pb:KR3f0013_WYG_040-22a>¶
若平行減最髙行得引數一日為五十九分八秒一平年¶
　為十一宫二十九度四十四分十七秒¶
又算加減二表置兩心差為三二○八(全數本天半/徑為十萬)¶
　用新圖分二小圏其一為二四○六其一為八○二¶
　小輪半徑為七二二四八有半(全數/如上)¶
本天大均數為一度五十分十六秒在引數三宮一度¶
　小輪在最髙時大均數為四十五度十九分二十秒最¶
　髙最庳之差為二度四十六分四十九秒¶
<pb:KR3f0013_WYG_040-22b>¶
　以上諸數用以起算定表不外乎此¶
　金星新測(十一率/)¶
崇禎七年十月十五日戊戌酉時在局用弧矢儀比測金¶
　星于壘壁陣第四星得相距十七度五十分弱此時金¶
　星緯向南二度餘恒星亦向南二星相距之度如黄道¶
　上之度其差微¶
恒星厯元經度為𤣥枵宮十八度二十三分加八年之行¶
　為七分得十八度三十分因金星在西減相距之度得¶
　本宮初度四十分强乃本時太白之經度也今用表推¶
<pb:KR3f0013_WYG_040-22b>¶
　算得金星經度為一宫○度四十七分比所測盈七分¶
<pb:KR3f0013_WYG_040-23a>¶
　或測時過酉正而在戌初一小時差二分半又金星光¶
　大難測差分已得其準用表算式¶
　¶
　¶
　¶
　¶
　¶
　¶
<pb:KR3f0013_WYG_040-23b>¶
　¶
　¶
　¶
　¶
　¶
　¶
　¶
　新法算書卷四十¶
