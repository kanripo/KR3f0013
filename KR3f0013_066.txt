# -*- mode: mandoku-view; -*-
#+TITLE: 新法算書
#+DATE: 2015-08-24 23:09:34.799167
#+PROPERTY: ID KR3f0013
#+PROPERTY: BASEEDITION WYG    
#+PROPERTY: JUAN 卷六十六
<pb:KR3f0013_WYG_066-1a>¶
欽定四庫全書¶
　新法算書卷六十六　　　明　徐光啟等　撰¶
　　交食厯指三¶
　求視會實會第一¶
前所得實會時刻雖則合天于人目所見儀器所測未盡¶
　合也所以然者太陽行度赤道交子午圏有升度差隨¶
　時變易日日不均(詳見日/躔厯指)而今依厯元推步或用表查¶
　算無能不均須用加减時表以求本地可見可測之實¶
<pb:KR3f0013_WYG_066-1b>¶
　時又推步者但依本地所定子午線其在地方不同子¶
　午線者難可通用故又用里差加减以求諸方所見所¶
　測之實時也¶
　　實時改視時¶
如前求太陽實度得中實兩會相距時刻查太陽平行時¶
　表得分數依前加减時刻亦加亦减于前得太陽經度¶
　乃得實度　假如前推壬申三月望會太陽平經度為¶
　四宫(冬至/起算)一十二度三十四分○一秒中實兩會之差¶
　得六時一十二分五十五秒其距間又得太陽平行一¶
<pb:KR3f0013_WYG_066-1b>¶
　十五分一十八秒以加于中會時之太陽平經度得其¶
<pb:KR3f0013_WYG_066-2a>¶
　實會時平經度四宫一十二度四十九分一十九秒更¶
　加其次均度一度三十六分三十六秒則太陽實度四¶
　宫一十四度二十五分五十五秒今查加减時表得○¶
　九分五十五秒其號為加則以加于實會共得二十時¶
　○五分四十四秒算外得癸丑日戌正五分為順天府¶
　所見所測之食甚時¶
　　見食隨地異時¶
月食分數天下皆同第見食時刻隨地各異何也人各就¶
<pb:KR3f0013_WYG_066-2b>¶
　所居之地目力所及者則見月食而各所居地皆以子¶
　午正線為主若其地同居一子午線者(南北地緯雖異/東西地經則同)¶
　則所見月食之分數遲速皆同也若地易子午線易則¶
　時刻并易矣所以然者時刻早晚因太陽行度隨人所¶
　居各以見日出入為東西為卯酉即以日中為南為子¶
　午而平分時刻故月食時必本地之日未東升或己西¶
　沉乃得見之若在其晝時刻不可得見也天啟三年九¶
　月十五夜望月食順天府及南北同經之地則初虧在¶
　酉初一刻一十二分食甚在戌初初刻復圓在戌正二¶
<pb:KR3f0013_WYG_066-2b>¶
　刻一十三分各算外高麗及其同經之地即初虧在酉¶
<pb:KR3f0013_WYG_066-3a>¶
　末戌初而西洋意大里亞諸國日尚在天頂為午正則¶
　不見月食以里差推之西洋之初虧在己正三刻四分¶
　食甚在午正一刻○七分復圓在未初三刻一十分各¶
　算外雖月入景七分五十六秒所居宫度彼此逺近皆¶
　同而以里差故彼地彼時太陽在午正二十二分太隂¶
　反在子正二十二分食甚正在日中何從見之今壬申¶
　年九月十五日夜望月食初虧在卯初三刻則陜西四¶
　川等處得見南京山東等近海東境不可得見也秦蜀¶
<pb:KR3f0013_WYG_066-3b>¶
　之子午異于東方之子午故¶
　今以順天府推算本食因定各省直之食時宜先定各¶
　省直視順天子午線之里差幾何後以其所差度數化¶
　為所差時刻每一度應得時四分向東以加于順天推¶
　定時刻向西則减乃可得各省直見食時刻也若日食¶
　則其食分多寡加時早晚皆係視差東西南北悉無同¶
　者必須隨地考北極高下差其距度隨地測子午正線¶
　差其經度乃可定其目見器測之視時定子午術見西¶
　測食略中法于當身所居目見器測考定一月食之時¶
<pb:KR3f0013_WYG_066-3b>¶
　刻與先所定他方之月食時刻較算或兩地兩人同測¶
<pb:KR3f0013_WYG_066-4a>¶
　一月食彼此較算乃以所差時刻得所差度分也¶
　前順天府所推月食時刻并具各省直先後差數因未¶
　得諸方見食確數無從遽定地之經度但依廣輿圖計¶
　里畫方之法略率開載耳既而咨報多相合者然非甄¶
　明之輩躬至其地測極高下見食早晚終未敢以耳聞¶
　臆斷勒為成書也左方所記政所謂略率開載者欲求¶
　决定當竢異日故稱約加約减焉¶
　南京應天府及福建福州府約加四分(凡一十五/分為一刻)¶
<pb:KR3f0013_WYG_066-4b>¶
　山東濟南府約加五分¶
　山西太原府約减一刻○九分¶
　湖廣武昌府河南開封府約减一刻¶
　陜西西安府廣西桂林府約减二刻○四分¶
　浙江杭州府約加十二分¶
　江西南昌府約减一十分¶
　廣東廣州府約减一刻○五分¶
　四川成都府約减三刻○七分¶
　貴州貴陽府約减二刻○八分¶
<pb:KR3f0013_WYG_066-4b>¶
　雲南雲南府約减四刻○八分¶
<pb:KR3f0013_WYG_066-5a>¶
　　證子午差變易見時¶
萬厯元年癸酉十一月望依大統厯推月食初虧丑正一¶
　刻食甚寅初三刻本夜第谷在西國測得食甚在戌正¶
　○三分于時太陽近冬至所測時即定望時無加减大¶
　統所推稍踈大略東西差時三十餘刻為順天府所見¶
　後于西國也¶
萬厯五年丁丑三月十五日夜望依大統厯月食甚寅正¶
　一刻第谷測戌正三刻○五分先後差七小時一刻一¶
<pb:KR3f0013_WYG_066-5b>¶
　十分為一彼一此子午異線變易加時也¶
萬厯二十年壬辰十一月望大統厯記食甚寅初二刻第¶
　谷測在戌初二刻○七分加時差二分總得差七小時¶
　三刻○二分則西國之夜望為順天府之曉望西國半¶
　夜後所測在順天為次晝不可得見也¶
萬厯四十年壬子四月十五日夜望厯官報月食初虧寅¶
　正一刻既實測得寅正四刻當時西國把沕辣有測戌¶
　正三刻○八分者更西多勒都測得戌正○三方同測¶
　不必加减時得順天府較極西差九小時正較中西差¶
<pb:KR3f0013_WYG_066-5b>¶
　八小時○七分¶
<pb:KR3f0013_WYG_066-6a>¶
　(闕/)¶
<pb:KR3f0013_WYG_066-7a>¶
　¶
　¶
天啟四年甲子八月十四日夜望厯官報月食一十三分¶
　六十五秒初虧丑正初刻既測得一十六分六十三秒¶
　初虧丑初二刻○六分小西洋北國測得子初三刻○¶
　八分泰西教主京都測得酉正三刻一十三分較得北¶
　印度視順天府偏西差七刻一十三分視泰西差六小¶
　時二刻○八分¶
<pb:KR3f0013_WYG_066-7b>¶
天啟七年丁卯十二月望月食厯官報初虧寅正三刻復¶
　圓辰初三刻既實測得初虧寅初初刻○一分復圓卯¶
　正三刻○六分與西法合于時太陽在𤣥枵宫一度順¶
　天府出地平上為辰初一十一分依大統厯推復圓在¶
　辰初三刻則在日出後二刻不可得見而同時陜西西¶
　安府則見復圓在天測得大角星高四十七度其北極¶
　出地三十四度一十九分得月食初虧丑正二刻○三¶
　分将復圓測角南星高四十一度五十分得卯正一刻¶
　○二分視京師偏西差二刻○四分為八度半也¶
<pb:KR3f0013_WYG_066-7b>¶
崇禎四年辛未四月十五日戊午夜望依大統厯月初虧¶
<pb:KR3f0013_WYG_066-8a>¶
　丑初三刻依新厯初虧丑初○六分三十八秒實測得¶
　丑初○五分大角星髙四十九度四十分距午正三十¶
　九度加其距太陽一百五十七度二十七分得太陽過¶
　正午一十三小時○五分二十八秒去半日刻餘一時¶
　○五分為丑初○五分新厯初報各省較順天差數在¶
　四川成都府初虧子正一十四分三十八秒彼中實測¶
　正合是成都府視京師偏西差三刻○六分得一十二¶
　度四十五分為兩子午線之度差較各處實測食之時¶
<pb:KR3f0013_WYG_066-8b>¶
　如此凡有兩處東西相距則所得時刻必差若相距愈¶
　逺則所得食之時刻差必愈多葢因子午不同證見食¶
　時故不同¶
　推步交食本論第二¶
步交食之術有二一曰加時早晚一曰食分淺深加時者¶
　日食于朔月食于望當豫定其食甚在某時刻分秒也¶
　食分者月所借之日光食于地景地所受之日光食于¶
　月景當豫定其失光幾何分秒也加時早晚非在日月¶
　正相會相望之實時而在人目所見儀器所測之視時¶
<pb:KR3f0013_WYG_066-8b>¶
　乃視時無均度可推故日月兩食皆先求其實時既得¶
<pb:KR3f0013_WYG_066-9a>¶
　實時然後從視處密求日食之定時(詳見/後篇)惟月食則實¶
　時即近視時也然日與月實相會之度分未定即欲求¶
　其實時無從可得故須先推中會時計其平行及自行¶
　而得均數然後以均數加减求得其實會因得其實時¶
　矣古法所謂躔離朓朒即自行均數之謂兹特深求原¶
　委以故倍加詳密耳若食甚之前為初虧食甚之後為¶
　復圓此兩限間亦應推定時刻分秒其法于前後數刻¶
　間推步日躔月離求其實行視行(月有遲疾經時則/生變易故宜近取)以¶
<pb:KR3f0013_WYG_066-9b>¶
　得起復之間時刻乆近也食分多寡謂日食時月體掩¶
　日體若干月食時月體入地景若干也其法以日月兩¶
　半徑較太陰距黄道度分得其大小次求二曜距交逺¶
　近與古法不異苐日月各有最高庳景徑因之小大黄¶
　白距度有廣狹食限為之多少至于日食三差尤多曲¶
　折此為異矣前論交食原及推交會時太陽太隂皆同¶
　一理次後論兩食之徵亦然更後即不復能為合論故¶
　先論太陰入景淺深與其食時乆近次以三視差論太¶
　陽之食分加時難易逈殊詳略亦異也¶
<pb:KR3f0013_WYG_066-9b>¶
　　推月食有無¶
<pb:KR3f0013_WYG_066-10a>¶
欲徵月之有食一論交之左右一論交之前後論左右者¶
　視太隂距黄道之緯度以方於月半徑地景半徑并而¶
　緯度為小則食若大者過而不相涉若等者過而相切¶
　皆不得食也論前後則食之處必在正交中交之或前¶
　或後而不甚逺甚逺則距度廣月與景亦過而不相渉¶
　也近則距度狹狹則必小于兩半徑并而無能不食矣¶
　是故徵食有兩法一略一詳略法者未定月食之實時¶
　先求中會時亦聊可測其距度也試用表查平望之宫¶
<pb:KR3f0013_WYG_066-10b>¶
　度并註其同格相當之交周度若正得六宫或○宫初¶
　度則太隂在正交中交之二㸃(即羅計即/龍首龍尾)無距度必食¶
　若過交或不及交而度分相近不出食限之外亦食也¶
　假如考壬申年三月會望用厯元後表查首朔相當之¶
　交周度得七宫一十八度四十二分一十一秒為當時¶
　正合經朔之平交度次用十三月交周度表查第四月¶
　又得四宫○二度四十○分五十六秒加望策六宫一¶
　十五度二十分○七秒得總數滿平周去之餘六宫○¶
　六度四十三分一十四秒是太隂過中交六度有奇入¶
<pb:KR3f0013_WYG_066-10b>¶
　食限内己六七度即月體必半入地景而定為有食也¶
<pb:KR3f0013_WYG_066-11a>¶
　¶
　¶
　(時一一一一○/  ○○四八七)　　　周度並列之次查其零年亦如¶
　(分五一一二四/  七二二二三)　　　之次加朔策或望策亦如之總¶
　(秒一二○○五/  四九九二四)　　　之即得中望及其相當之交周¶
　(宫一○○○○/  一八三六六)　　　度萬厯五年丁丑三月壬寅夜¶
　(度二一○一○/  四七二五○)　　　望大統厯紀月食一十二分五¶
　(分四五○二○/  七七○○五)　　　十秒本年在六十五甲子第十¶
<pb:KR3f0013_WYG_066-11b>¶
　(秒二二四○三/  三一二七三)　　　三年列數如上得癸卯為本食¶
　¶
　¶
　(時○一一一○/  三五二八一)　　　當時過交中止○五分三十三¶
　(分一二四二五/  六七四二○)　　　秒深入食限之内宜得全食不¶
　(秒三三○○一/  五○三二○)　　　止十二分五十秒也¶
　(宫一○○○○/  ○○一六六)　　　綱目紀唐肅宗乾元二年己亥¶
　(度一二○一○/  八七○五一)　　　春二月月食今上推其食分加¶
　(分四○四二四/  一三○○五)　　　時法查本表五十一甲子及零¶
<pb:KR3f0013_WYG_066-11b>¶
　(秒二二三○三/  六八二七三)　　　年朔策等依前列數如上¶
<pb:KR3f0013_WYG_066-12a>¶
　依總數得太隂過中交止一度四十五分有奇宜全食¶
　食甚時在丁未日丑初三刻也¶
　其詳法則更推太隂實望時之距黄緯度以較二徑折¶
　半若距緯度小者即月不能不入于地景因而有食如¶
　下文¶
　　求太隂實望時距度¶
中望時表中己得相當之交周度今更以加减之時更求¶
　交周度復加或復减于前所得即實望時之平交度也¶
<pb:KR3f0013_WYG_066-12b>¶
　次又以均度或加或减乃得實望時之實交度矣¶
　假如壬申年三月中望時交周度過中交六度四十三¶
　分一十四秒時差(實會與中/㑹相距)得六時一十二分五十五¶
　秒交周時表中查得三度二十五分三十四秒因時加¶
　度數亦加(若减/亦减)總得一十度○八分四十八秒猶是平¶
　交度也更减前均度一度三十二分五十秒得實交度¶
　八度三十五分五十八秒今以交周度求距度用太陰¶
　距度表于六宫八度得四十一分二十九秒表中次度¶
　多五分○九秒故以交周度之餘三十六分得差三分¶
<pb:KR3f0013_WYG_066-12b>¶
　五秒相加得太隂距黄道南四十四分三十四秒¶
<pb:KR3f0013_WYG_066-13a>¶
　因交周度為太陰之右旋度相加于左旋之交行度(即/兩)¶
　(交行一名/羅計行度)故所用均度不異于自行之均度其平行一¶
　年得四宫二十八度四十二分四十五秒一日得一十¶
　三度一十三分四十六秒一時得三十三分○五秒以¶
　此求距度用甲子年為紀首于時太隂去正交八十三¶
　　　　　　　度二十九分二十四秒依法算得總平¶
　　　　　　　行數六宫一十度○九分○五秒次减¶
　　　　　　　前均度所得數六宫○八度三十六分¶
<pb:KR3f0013_WYG_066-13b>¶
　　　　　　　一十五秒為實交度也次依三角形之¶
　比例則全數與(黄/白)全距度之正弦若交周度之正弦與¶
　距度之正弦葢黄白道之全距算交食無過五度交周¶
　度之弧又從近交所始也如圖甲丁為白道甲戊為黄¶
　道己丙乙為過黄極及交周度之弧各一象限丁戊為¶
　黄白之全距(相去/最逺)太陰在丙近于中交甲求其距度丙¶
　乙則甲丁與丁戊若甲丙與丙乙算得四十四分三十¶
　三秒今依距度四十四分三十三秒考壬申年三月會¶
　望有食與否簡半徑表中用太陰引數○五宫一十二¶
<pb:KR3f0013_WYG_066-13b>¶
　度得月半徑地半景并為一度四分三十五秒而距度¶
<pb:KR3f0013_WYG_066-14a>¶
　止四十四分三十四秒距少徑多太隂之行無能不入¶
　景即無能不食矣¶
　　推日食有無¶
欲考會朔有食與否須定會朔時太隂之視距度以較于¶
　日月兩半徑并若視距度大于二徑折半或等者不食¶
　也小則食矣視距度者生于視差而本于高度故當先¶
　求高度法于會朔時以太陽本日距赤道度加于本方¶
　之赤道高度得本方之子午最高度又于赤道高度去¶
<pb:KR3f0013_WYG_066-14b>¶
　减距赤道度得本方之子午最庳度次求兩數之正弦¶
　并而半之為三率以太陽距午正弧之正矢為二率全¶
　數為一率依法算得第四率以减子午最高或最庳餘¶
　者為二曜高弧之弦大約太陽距赤道北則所得之數¶
　與子午最高相减若太陽距赤道南則與最庳相减¶
　假如崇禎七年甲戌二月朔日順天府定朔在己正一¶
　十四分日月距午正線七刻○一分于赤道得二十六¶
　度半用其餘弧求正矢得一○五○七為二率因太陽¶
　在降婁宫八度三十分四十秒得其距度在赤道北三¶
<pb:KR3f0013_WYG_066-14b>¶
　度二十二分以加赤道高得五十三度二十七分為子¶
<pb:KR3f0013_WYG_066-15a>¶
　午最高相减餘四十六度四十三分為子午最庳次求¶
　其二正弦并而半之得七六五六五為三率算得四率¶
　為八○四四以减五十三度二十七分之正弦餘七二¶
　二九○查得四十六度一十八分太陽在地平上之正¶
　弦也今查日月高庳差表(即地半徑差/在日食表中)于轉周度得太¶
　陰距地之逺其下依高度取其相當之視差得四十三¶
　分去减太陽之視差二分(于高度左/方取之)餘四十一分以减¶
　太隂之距北實度四十八分五十五秒餘○七分五十¶
<pb:KR3f0013_WYG_066-15b>¶
　五秒為太隂視距度以較二徑折半為甚小知月之掩¶
　日分數為多矣¶
　凡人目所見太陰在天頂南則月之視所較其實所恒¶
　偏南偏庳故其距度多能變易太陽之食分又月在黄¶
　道南則當以視差加于距度人所居愈向北所得視差¶
　愈大其視月愈偏南而所見日食愈小若月在黄道北¶
　所得視差或小或等于距度當以减于距度則視處反¶
　近于黄道而北方所見日食大于南方矣苐視差之大¶
　若過于距度之大而去减距度即北方視月又偏居黄¶
<pb:KR3f0013_WYG_066-15b>¶
　道之南比南方所見更逺而得日食又小¶
<pb:KR3f0013_WYG_066-16a>¶
　試如崇禎二年己巳五月己酉朔日食四年辛未十月¶
　辛丑朔日食今以相較己巳年太陰實所距南八分四¶
　十九秒(陽/厯)順天府本時之地平高得七十三度一十八¶
　分其二曜高庳差一十七分四十秒以加距度八分四¶
　十九秒總得視距度二十六分二十九秒以减于二徑¶
　折半三十二分○四秒餘止五分三十五秒以推日食¶
　所見宜少矣若浙江杭州府高度八十三度一十四分¶
　推二曜高庳差得七分○九秒以加距度八分四十九¶
<pb:KR3f0013_WYG_066-16b>¶
　秒得一十五分五十八秒視二徑折半為一倍小即月¶
　掩日宜得大半也辛未歳不然太隂距度在黄道北一¶
　度一十五分二十二秒順天府合朔時得日月高止三¶
　十五度四十一分二十○秒二曜高庳差四十八分以¶
　减距度餘二十七分二十二秒視二徑折半不及者五¶
　分一十六秒即見日食若杭州府高度四十三度四十¶
　八分得高庳差四十四分以减距度尚餘三十一分二¶
　十二秒是其視距度略等于二徑折半則月不能掩日¶
　也大約太隂實距度在黄道南(論中國相等/同緯之地)其六十度¶
<pb:KR3f0013_WYG_066-16b>¶
　以下之高庳差必大或等于二徑折半即使無距度猶¶
<pb:KR3f0013_WYG_066-17a>¶
　未得食也若距在北則太隂之視差能偏南一度强(最/大)¶
　(者六十三分减日視/差二分得六十一分)必距度之大倍視差之大乃不食¶
　否則有食詳見後篇¶
　　累推厯元前後交食¶
交食之法上推往古下驗将来百千萬年當如指掌若悉¶
　用古法推步窮年累月不能得竟矣此交食諸表所為¶
　作也用表則遠遡唐虞下㳂萬䙫開卷瞭然不費功力¶
　如讀先秦古書見春秋前後一切日食皆不記月日今¶
<pb:KR3f0013_WYG_066-17b>¶
　欲一一考定是何月日又如目前推得見食而欲累求¶
　向後若干年應得若干食是皆不用交食全法依交周¶
　　(世紀四紀四總五總/一日十日月數月數)度表便可得之法先求某年第¶
　　(甲/子)　(二/年)　(一/)　(一/)　一中㑹(即首/朔也)用表取相當之交¶
　(日二一一四一三四五/  七○四○八○七七)周度若入食限即第一食也求¶
　(時○/  二)　(二/一)　(○○一一/二二五八)次食加五月或六月亦必入食¶
　(分一/  ○)　(四/七)　(五五四三/六三○三)限矣若初所求交周度未入食¶
　(宫○/  四)　(○/三)　(○○○○/四○五五)限則查交周度十三月表求某¶
　(度二/  六)　(一/八)　(○一○二/二八三一)數相加而入食限者用之¶
<pb:KR3f0013_WYG_066-17b>¶
　(分四/  四)　(四/一)　(四○二二/一五一六)假如周考王六年乙巳史記年¶
<pb:KR3f0013_WYG_066-18a>¶
　表但云日月食不言某朔望今求其月日則是年八月¶
　一日食三月九月兩月食也依表本年在三十一甲子¶
　首朔為二十七日○二時一十○分二十九秒其相當¶
　之交周在四宫二十六度四十四分一十八秒紀日一¶
　十零年乙巳在表為第四十二年首朔得一十四日二¶
　十一時四十七分二十四秒相當之交周度為三宫一¶
　十八度四十分三十八秒紀日四十并兩交周度未入¶
　食限更加四月(是春三月/癸巳朔)所得距正交不逺然定朔在¶
<pb:KR3f0013_WYG_066-18b>¶
　二時五十四分則是丑正三刻有奇非此方所見古未¶
　有記夜食者亦非也更加五月得其交平行列數如上¶
　以一十八時三十三分知中會在酉正三刻此時用太¶
　陽引數得均度一度四十一分太隂引數得均度三度¶
　五十四分并之得日月相距五度三十五分化為時得¶
　一十一以减平朔得定朔在辰初三刻是為周考王六¶
　年八月辛酉朔本地所見地平上之日食矣¶
　求本年月食則于前總甲子及零年乙巳數外總加望¶
　䇿得第一平望其交周度在兩交之間無食更加三月¶
<pb:KR3f0013_WYG_066-18b>¶
　則丁丑夜望月過交中分數甚少必全食然定望在晝¶
<pb:KR3f0013_WYG_066-19a>¶
　但見其初虧不見其食甚更加六月得交周度○宫○¶
　　　甲戌乙亥丙子丁丑戊寅己卯六度四十七分太¶
　　(宿一二○一二○一二○一一二/  四三四二一二二一二一九八)隂入食限又時在¶
　紀(日二二一四四四三三三二五五/  四一八六三○八五二九七四)九月乙亥日用均¶
　時(時一一二一一二○○一一○一/  二七一三七二二七一五七一)度得定望為戌初¶
　　(分五二四二五一四○二五三五/  九三七八二六一五九三四八)三刻但見其復圓¶
　交(宫○○○○一○○○○○一○/  ○六○五一五○六○六一五)不見其初虧也是¶
　周(度○一一一二二○○○一一二/  七一五八二六○四八三六○)兩皆帶食故史官¶
<pb:KR3f0013_WYG_066-19b>¶
　度(分二二三五五五五五五○二二/  九九○二三四六七九○一二)紀焉又日一食月¶
　再食故統言之曰日月食也¶
　　　甲戌乙亥丙子丁丑戊寅己卯欲下推累年之交¶
　　(宿二○一二○一二○一二○一/  七八八七八七五六五四六五)食先如前求第一¶
　紀(日○○○○五五二二一一一○/  九六四一八五三○七四二九)食自此以後或越¶
　時(時一二○○一一○一一二○○/  八三三七二六八二七一一六)五月而一食或越¶
　　(分三○二五一三一四○三五二/  七一五○四八九三七二六○)六月而一食日月¶
　交(宫○一○○○○○一○一○○/  五一六○六○五一五一六○)皆然此其大凡也¶
　周(度二二○○○一一一二二○○/  二六○四八二五九三七一五)法查交周度十三¶
<pb:KR3f0013_WYG_066-19b>¶
　度(分○一一一一一三三三四四四/  九○一三九五七八九一二四)月表用片楮别書¶
<pb:KR3f0013_WYG_066-20a>¶
　五月六月之數向本表之各月下遞并而試之但合于¶
　食限以内者即有食之月也如崇禎七年甲戌第一日¶
　食在三月朔算本年及向後各年有食之朔如前圖每¶
　兩平朔皆入食限惟乙亥之兩朔間戊寅後己卯前之¶
　兩朔間各越五月餘皆越六月其食也太隂有晝有夜¶
　太陽有晝夜又分南北故非一方所見惟用此考其可¶
　見者推之求平望法同此如後圖圖中獨丙子後越五¶
　月餘皆越六月凡交食得某月入食限即次後一二三¶
<pb:KR3f0013_WYG_066-20b>¶
　四月皆無食必至五至六或十一十二月則食欲更求¶
　本方所見則推實朔望以時刻定之¶
　食分多寡之原第三¶
推日食分數則以太隂距黄道之視度日月兩視徑之半¶
　以及三視差此並有其本論後篇詳之此求月食分數¶
　則用太陰之實距黄道度及其視半徑地景半徑即可¶
　得之今先論日月景之各半徑次乃定食限及食分也¶
　　視半徑所繇變易¶
凡圓球之去人逺則目視之為平面欲測其大小者不依¶
<pb:KR3f0013_WYG_066-20b>¶
　其形依其徑也目之視徑雖以平行線受其像然相距¶
<pb:KR3f0013_WYG_066-21a>¶
　有逺近即所測得之大小隨而變易近則見大逺則見¶
　小矣暗球生景其理準此故受光之體小于施光之體¶
　即其景亦隨相距逺近而有變易距逺者景鉅而長距¶
　近者景細而短也¶
　¶
　¶
　¶
　如上日月食合作一圖甲為地球太陽在最高為丁在¶
<pb:KR3f0013_WYG_066-21b>¶
　最庳為戊太隂日食時在其最高為己在其最庳為庚¶
　月食時在其最高為壬在其最庳為辛若從最逺之太¶
　陽周癸丑引直線切地周乙丙必相遇於卯從最近之¶
　太陽周子寅切地周者必遇于辰子寅辰在癸卯丑限¶
　内在内者細且短在外者鉅且長因太陽距地逺近不¶
　同故也論太隂其在最高己目依甲未甲午兩線視之¶
　若在最庳庚又依甲申甲酉兩線視之故兩所之小大¶
　不同若在壬在辛其理準此¶
　上言日月地景三視徑能為變易則日月最高最庳相¶
<pb:KR3f0013_WYG_066-22a>¶
　距之逺近為其緣也自此而外更有二緣一為地所出¶
　之蒙氣隨地不一一為人所禀之目力隨人不一蒙氣¶
　居日月與目之間氣厚能散日月之光使易其本象如¶
　玻瓈水晶等體厚光徹以照他物之象能改易之是以¶
　人所見日食時太隂掩日之視徑實大于太陽之視徑¶
　或相等一遇厚蒙之氣(蒙之厚薄或本地/固然或因時増减)即太陽之光¶
　體因而展拓比于依法推步之視徑每多不合故全食¶
　時四周亦顯有金環也若蒙色微薄則月之視徑能掩¶
<pb:KR3f0013_WYG_066-22b>¶
　日之視徑全食時晝晦星見矣其在月也遇蒙氣亦饒¶
　有餘光其初虧復圓光曜展拓亦能侵入地景使食時¶
　先後稍損于推步之加時也欲明其理姑以數事徵之¶
　試用一平邊尺切目窺月體則白月之光能侵入于尺¶
　尺之暗體當月之處似有闕焉此其一也生明之月其¶
　有光之半周大于無光之半周光之兩端芒角犀鋭似¶
　欲包其魄體至日食時&KR0334;體入日日之光體不收光以¶
　讓月反舒光以拒月故其兩端不作鋭角而作鈍角也¶
　此在晴明時蒙氣微薄猶不免爾况濃且厚乎此又其¶
<pb:KR3f0013_WYG_066-22b>¶
　一也日輪西沒将及地平適遇雲氣全輪若為停軌累¶
<pb:KR3f0013_WYG_066-23a>¶
　測不移少遷則忽焉而入又其一也况日食時月之&KR0334;¶
　體月食時地景之角體全居蒙氣之中蒙氣所受日光¶
　尤盛四周皆能消景則日食時太隂居日目之間其視¶
　徑豈能大于日之視徑而全掩日體月食時地景之角¶
　體豈不能稍殺于推步之實景而損其初末之加時乎¶
　若論目力亦能變日月景之各視徑者目力既衰大光¶
　損之每每易于見暗難于見明故月食時較少壮之目¶
　能先見月食侵周之景若日食時太陽光耀初虧不能¶
<pb:KR3f0013_WYG_066-23b>¶
　遽見其闕也西史苐谷測月每夕用五六人皆利眼能¶
　手悉用大儀種種合法所測月徑趨求畫一乃經二十¶
　二測得其徑為三十一分者二三十二分者六三十三¶
　分者七三十四分者六三十六分者一何故大光射目¶
　當之者利鈍不齊徑之小大隨異也葢人目之難憑如¶
　此(月無大光不能入于窺表通光之竅須人日測/有此不齊若日光透表其有不齊繇器䟽密矣)¶
　　定視徑分秒之數¶
古多禄某限日月地景三徑之數定太陽為三十一分二¶
　十○秒不論最高最庳恒如是太陰最大者定為三十¶
<pb:KR3f0013_WYG_066-23b>¶
　五分二十○秒最小者亦三十一分二十○秒地景小¶
<pb:KR3f0013_WYG_066-24a>¶
　者四十○分四十○秒大者不過四十六分也然多禄¶
　某所當之時乃爾迨其後太陽本天之心與地之心漸¶
　次相就至于今最高之去地近于多禄某時其最庳乃¶
　去地稍逺而太陽視徑遂不得過三十一分太陽稍縮¶
　則地景稍贏亦不若曩時之細且短也以故第谷所立¶
　新法定太陽之視徑在最高為三十○分在最庳為三¶
　十二分若太隂則雖距地同所限朔望二時之視徑猶¶
　不同也葢合朔時月會太陽四周環受其光則此時全¶
<pb:KR3f0013_WYG_066-24b>¶
　魄小于望日之全光幾及四分之一是以月在最高即¶
　望時得徑三十二分朔時止二十五分三十六秒在最¶
　庳望時得三十六分朔時二十八分四十八秒也又第¶
　谷測候之地其北極出地五十六度清蒙之氣甚厚故¶
　推步交食必依此徑乃可得合何者月望時明光甚盛¶
　蒙以厚氣光乃加顯徑即似大月朔時遇日之大光自¶
　已失光而受光之蒙氣環圍照映若或消减其魄徑即¶
　似小也然此第谷所當之地乃爾用之他方未能必合¶
　何者此所限大小之徑以步日食雖則食既猶顯金環¶
<pb:KR3f0013_WYG_066-24b>¶
　月不能全掩日體若他方食既則有晝晦星見蟲飛鳥¶
<pb:KR3f0013_WYG_066-25a>¶
　棲者故知一方所定未可槩諸㝢内以為公法也¶
　假如崇禎二年己巳五月朔日食依新厯先推食甚二¶
　分有竒至日實測得二分若以第谷所限徑用之此日¶
　即見食分數僅得一分一十○秒謬于實測逺矣崇禎¶
　四年辛未十月朔日食新厯先推食甚二分一十二秒¶
　至日實測不及二分若用小月徑推算即所得更少不¶
　及一分也視徑因乎蒙氣而為小大如此豈可强執一¶
　率以槩諸方乎故欲定本地之日食分必先定本地之¶
<pb:KR3f0013_WYG_066-25b>¶
　蒙氣差以限本地之視徑又宜累驗本地之食分加時¶
　然後酌量消息蒙差視徑可得而定也今所考求酌定¶
　者太陽最高得徑三十○分在最庳徑三十一分太陰¶
　不分朔望(蒙氣稍/薄故也)在最高視徑三十○分三十○秒在¶
　最庳視徑三十四分四十○秒地景最小者四十三分¶
　最大者四十七分日月行最高最庳處之間視徑亦漸¶
　次不一故列表左右並紀太陽及太隂自行宫度以考¶
　日月地景各相當之分數是為視半徑表¶
　　太陰視徑差¶
<pb:KR3f0013_WYG_066-25b>¶
視半徑表計太陰從其最高至最庳漸次加大也若論蒙¶
<pb:KR3f0013_WYG_066-26a>¶
　氣則南北二方亦有差别西國之北地濱大海其氣更¶
　厚故月朔應减月望應加以改表中之半徑如北極高¶
　三十度其加减于半徑一十○秒高四十度其加减三¶
　十○秒過五十至七十極高度即所加减更多至六分¶
　以上也¶
中國北極出地雖止四十二度半亦近海故用加减數如¶
　前所列然亦須測驗數食審其果否乃可執為恒法耳¶
　　地景視差¶
<pb:KR3f0013_WYG_066-26b>¶
地景半徑之最小者為四十三分今本表中太隂自行○¶
　宫○度與相當者是也繼此漸大至太隂自行六宫初¶
　度其相當四十七分則為最大其求之有二法一以測¶
　候一以推步苐兩法所得却又不同則氣能變景故也¶
　以推步者用太陽在其最高時下照地球所生景長以¶
　為定率若太隂過景之處則依其逺近隨時算之如第¶
　谷當太陽在最高時測其距地之逺得一千一百八十¶
　二地半徑此所推全景之長得二百五十二地半徑又¶
　六十分之二十三恒如是若太隂在其最高距地之逺¶
<pb:KR3f0013_WYG_066-26b>¶
　得五十八地半徑又八分欲求其所當地景者先于全¶
<pb:KR3f0013_WYG_066-27a>¶
　景内减太隂距地之徑數餘者為過太隂以外之景角¶
　　　　　　　　　　　　　　(景角者景/為角體也)得一百九¶
　　　　　　　　　　　　　　十四地半徑又一十¶
　　　　　　　　　　　　　　五分如上圖甲乙地¶
　半徑定為六十萬甲丙為全景亦通為一五一四三分¶
　(臨算末/加五位)丁丙為過月以外之景角一一六五五分(臨算/末加)¶
　(五/位)而求月食相當之處丁戊幾何廣則甲丙與甲乙若¶
　丁丙與丁戊也算得四五五一九三九又甲丁戊直角¶
<pb:KR3f0013_WYG_066-27b>¶
　三角形内求丁甲戊角為所限目窺丁戊之大則甲丁¶
　為太隂距地逺通為分得三四八八分甲丁戊為直角¶
　丁戊依前算得四五五一九三九而甲丁與丁戊若全¶
　數與丁甲戊角之切線得一三○五查表得四十四分¶
　五十○秒為太隂在最高時所過地景之半徑也若太¶
　隂在最庳求其食時過景之半徑用全景長如前内减¶
　五十四地半徑五十二分餘一百九十七地半徑又三¶
　十一分為丁丙直線依前法算得四六四二八○四為¶
　丁戊線求角以太隂距地之分三二九二為一率丁戊¶
<pb:KR3f0013_WYG_066-27b>¶
　線為二率直角為三率算切線為一四一○查得四十¶
<pb:KR3f0013_WYG_066-28a>¶
　八分二十八秒為太隂在最庳時所過地景之半徑也¶
　今表中列地景半徑小者四十三大者四十七皆少于¶
　推得者為月過地景不論高庳皆受外光圍迫侵銷其¶
　景故也論其實則推歩所得為真然不可得見耳若太¶
　隂在高庳之間求其過景者依此法隨時求丁丙線推¶
　算也¶
　以測候者用前後兩月食擇食之法欲太陰去其最高¶
　最庳距度同則其入于地景之小大亦同但月距黄道¶
<pb:KR3f0013_WYG_066-28b>¶
　不必同又不必全食因以兩距度及兩食分求得其所¶
　過之景徑也多禄某引周襄王三十一年庚子三月其¶
　地距順天府西八十一度卯初時得見食于是太隂交¶
　周得九度二十○分距黄道北四十八分三十○秒食¶
　全徑一十二分之三又引周景王二十二年戊寅六月¶
　里差同上順天府寅初時得見食于時太陰交周得○¶
　七度四十二分距黄道南四十○分四十○秒食十二¶
　分之六如圖己乙戊丙圏為地景兩食為太隂所過乙¶
　甲丙線為黄道¶
<pb:KR3f0013_WYG_066-28b>¶
　如前圖第一食太陰在丁次食在戊各依食分入景為¶
<pb:KR3f0013_WYG_066-29a>¶
　　　　　　　己辛為戊庚其太陰之距度為甲丁四¶
　　　　　　　十八分三十○秒甲戊四十○分四十¶
　　　　　　　○秒而甲戊與甲己必相等(地景之/兩半徑)則¶
　甲丁减甲戊餘己丁七分五十○秒(兩距度/之較)又己丁為¶
　月徑四分之一而先得月徑三十一分二十○秒四分¶
　之為己丁今去减己丁所餘為甲己半景四十○分四¶
　十○秒或以距度與食分相較則食差三分與距度之¶
　差七分五十○秒若全食一十二分與全月徑三十一¶
<pb:KR3f0013_WYG_066-29b>¶
　分二十○秒亦以距度之差推得其景也若後圖兩距¶
　　　　　　　度一大于半景一小于半景亦用此比¶
　　　　　　　例以求景假如初食三分得距度四十¶
　　　　　　　七分五十四秒次食十分距度二十九¶
　分三十七秒食分之差七分距度之差一十八分一十¶
　七秒則七分與一十八分一十七秒若全食一十二分¶
　與全月徑三十一分二十○秒今既食三分即全月徑¶
　四分之一為七分五十○秒以减距度餘四十○分○¶
　四秒為地半景又次食得一十分即月心至地景之周¶
<pb:KR3f0013_WYG_066-29b>¶
　得四分亦全食三分之一也全以月全徑三分之其一¶
<pb:KR3f0013_WYG_066-30a>¶
　為一十分二十七秒以加距度二十九分三十七秒亦¶
　得半景四十○分○四秒¶
　　地景實差¶
表中記地景差不及半分恒减于地景葢前所論之景實¶
　無差或因蒙氣有差耳其有差者太隂以其自行高庳¶
　有距地之逺近入于最中時時不同也又太陽居其最¶
　　　　　　　　　　　　　　　　　　高所生之¶
　　　　　　　　　　　　　　　　　　景最大過¶
<pb:KR3f0013_WYG_066-30b>¶
　　　　　　　　　　　　　　　　　　此漸向最¶
　庳去地漸近即從地出景漸小漸短也故月食時先以¶
　太隂自行定地景之半徑又以太陽自行求此實景差¶
　而减之乃正得太隂過景之處矣推算之法設太陽先¶
　在最高推所生景又設在最庳推所生景得二景之最¶
　長最短又設太陽先後距地同而以先過景之徑比于¶
　後過景之徑其二徑差即表中之地景差¶
　　　　　　　　　　　　　　　　　　假如丁己¶
　　　　　　　　　　　　　　　　　　為太陽半¶
<pb:KR3f0013_WYG_066-30b>¶
　　　　　　　　　　　　　　　　　　徑第谷所¶
<pb:KR3f0013_WYG_066-31a>¶
　測為甲庚地半徑五又四十一分依戊庚平行線减丁¶
　戊地半徑餘戊己得地半徑四又四十一分設戊庚為¶
　太陽在最高距地之逺一千一百八十二地半徑則戊¶
　己與戊庚若甲庚與甲辛得甲辛地景于太陽在最高¶
　時其長二百五十二地半徑又二十三分太隂在其最¶
　高最庳之間距地之逺得五十六地半徑又四十三分¶
　為甲乙以减甲辛餘乙辛一百九十五地半徑四十○¶
　分以推月食之半景乙丙則乙辛與乙丙若甲辛與甲¶
<pb:KR3f0013_WYG_066-31b>¶
　庚得乙丙四六五一六五四(算法以原數通為分又于/每率後加五位乗除之)¶
　又求乙甲丙角所限目窺乙丙之大以太隂距地之逺¶
　依前法算得切線一三六四查八線表得四十六分五¶
　十二秒又依此法以太陽在最庳距地之逺一一四一¶
　地半徑推算地景為二百四十三地半徑又三十八分¶
　去减太隂在高庳之間距地之徑餘一百八十六地半¶
　徑又四十五分依前算得四五九九一二四為乙丙線¶
　次以太隂距地之逺三四○三推得切線一三五一查¶
　得乙丙半景四十六分二十六秒比前所得差二十六¶
<pb:KR3f0013_WYG_066-31b>¶
　秒為地景之最大實差其餘者以太陽自行距最高逺¶
<pb:KR3f0013_WYG_066-32a>¶
　近依法次第求之¶
　¶
　¶
　¶
　¶
　¶
　¶
　¶
<pb:KR3f0013_WYG_066-32b>¶
　¶
　¶
　¶
　¶
　¶
　¶
　¶
　新法算書卷六十六¶
