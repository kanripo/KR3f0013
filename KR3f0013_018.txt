# -*- mode: mandoku-view; -*-
#+TITLE: 新法算書
#+DATE: 2015-08-24 23:09:33.573706
#+PROPERTY: ID KR3f0013
#+PROPERTY: BASEEDITION WYG    
#+PROPERTY: JUAN 卷十八
<pb:KR3f0013_WYG_018-1a>¶
欽定四庫全書¶
　新法算書卷十八　　　　明　徐光啟等　撰¶
　　渾天儀説卷三¶
　　　立象¶
立象者何任所得時刻應何宫度依之以推定十二舍也¶
　而各舍所當居之度分並經緯諸曜皆從本度起算則¶
　此因時之變得天之容乃占驗所繇以生苐此中𦂳要¶
　在定每舍之初界(即初/度)舉所應得分數繪以方圖或圓¶
<pb:KR3f0013_WYG_018-1b>¶
　形隨㸃入星曜即渾天之象成矣法依本北極高安球¶
　以本日躔度與時盤午正較對始轉球與盤將先所得¶
　時刻居子午圏下而本球宛然一當時之天象次于西¶
　地平識同居之赤道度並得相應之黄道度即苐七舍¶
　初界次起半圏至赤道上距三十度之限所得黄道度¶
　乃苐八舍初界遞起遞加盡得地平上各舍初界而地¶
　平下諸舍則以黄道相對處可定如一與七二與八三¶
　與九四與十五與十一六與十二之類是也假如崇禎¶
　九年正月十五日辛酉曉望月食順天府食甚在卯正¶
<pb:KR3f0013_WYG_018-1b>¶
　一刻二分日躔在娵訾宫一度五十三分因此時求各¶
<pb:KR3f0013_WYG_018-2a>¶
　舍躔度先以日躔對時盤午正依法轉儀得西地平交¶
　赤道一百五十度交黄道鶉火宫一十三度此即七舍¶
　初界正對東地平得𤣥枵宫一十三度為苐一舍初界¶
　(即命/宫是)上居天中得析木宫二度為苐十舍初界正下得¶
　實沈宫二度為苐四舍初界半圏交赤道一百八十度¶
　(距前數/三十度)得黄道壽星宫初度為苐八舍初界正對之降¶
　婁初度起苐二舍又以半圏交赤道二百一十度得大¶
　火宫九度為苐九舍正對之大梁九度即苐三舍後移¶
<pb:KR3f0013_WYG_018-2b>¶
　半圏至子午圏之東得析木宫二十度為苐十一舍星¶
　紀一十度為苐十二舍而正對處即實沈鶉首相等之¶
　處為苐五及苐六舍因而上下左右四角(四角占驗/最得力處)定¶
　矣復求緯星所居之舍或依表預算或徑用推定七政¶
　細行則以本北極高及本時刻取各曜相應度分入其¶
　舍若星近舍初界有距度或可入前舍中必先以黄經¶
　緯安球上隨以本曜所居之處求于本舍而以前所立¶
　象定球漸移半圏如法起舍乃星入前後界内者即得¶
　本舍是也若地平下各舍之星法起南極于架上與北¶
<pb:KR3f0013_WYG_018-2b>¶
　極等高移前苐一舍之初界至西地平而天容在地平¶
<pb:KR3f0013_WYG_018-3a>¶
　下者反居地平上即得諸曜本舍之界如以鶉火十三¶
　度交西地平至壽星初度總弧内得前月食惟木星與¶
　太隂畧近查丙子年七政細行食甚時木星躔鶉火二¶
　十九度五十七分而火星則躔大火三度三十分應入¶
　八舍土星躔星紀一十一度三十分緯北三十四分必¶
　在十二舍之初界太陽金水二星皆在娵訾宫因同入¶
　命舍其土星依本經度惟緯北三十四分故得在十二¶
　舍之初界若距黄道北或一度半或二度試以舍圏限¶
<pb:KR3f0013_WYG_018-3b>¶
　之必其已入十一舍因近頂緯多故也求恒星法同此¶
　盖此象一立則凡各曜性情勢力强弱可考而知窮理¶
　之家借以觀變于未然鮮有不騐者(其法詳天/文卷中)¶
　　　求兩星于立象圏上相合之時¶
凡兩星本各無力一合即増力此實足為所立象損益之¶
　原也故以初得某星某宫度主人生命等事者安東地¶
　平(依本地/北極高)即應查其與某星相合否盖轉立象圏于球¶
　面上下得二星在通徑上即命星在地平時其星必合¶
　否則令球與立象圏各自那轉後求其當合時法必得¶
<pb:KR3f0013_WYG_018-3b>¶
　二星能如此合遂識赤道交子午圏度次移本日躔度¶
<pb:KR3f0013_WYG_018-4a>¶
　合子午圏併識其同居赤道度乃以前赤道交度減後¶
　赤道交度餘度化為時刻即得二星應合之時如極高¶
　四十度一星在鶉尾宫二度距緯南三度又一星在本¶
　宫四度距緯北一度本日躔鶉首宫七度試轉儀併半¶
　圏見子午圏西未合必過東近地平方可得合而合時¶
　赤道則以七十五度交子午圏便移日躔至子午圏下¶
　得同居赤道九十七度為前度所減(先借全/周後減)餘三百三¶
　十八度化為時得二十二時二刻四分即二星去午時¶
<pb:KR3f0013_WYG_018-4b>¶
　後合圏下之限¶
　　求經緯星相照度¶
凡兩星相照増力或阻力多以向黄道為凖大約有五等¶
　如㑹合即同度同分為宻而同度不同分者則謂之疎¶
　六照以六十度為界四照止于一象限三照以四宫相¶
　距而云然望照則以正相對而得半圏之距乃此數照¶
　又各有親或逺者盖星體居正照之界即親而力强若¶
　體未正居其界而苐以光居之即逺而力弱至若光之¶
　前後雖同而各星所定之限有異如土得十度(前十/後十)木¶
<pb:KR3f0013_WYG_018-4b>¶
　十二度火八度太陽十七度金水皆七度太隂復十二¶
<pb:KR3f0013_WYG_018-5a>¶
　度經星凡苐一等有七度三十分二等五度三十分三¶
　等三度三十分四等一度三十分五六等最微力弱不¶
　入其數總之除㑹望二照餘皆以順十二宫為左照逆¶
　十二宫為右照試于儀上考之法用規器量黄道上任¶
　取一照之界(六十九/十等度)以星為心于黄道左右分順與逆¶
　照之限假如求大角四照以九十度為限將規一銳居¶
　本星體一銳指左界九十度必至星紀十七度為順照¶
　指右界九十度必至鶉首十七度為逆照若七政必先¶
<pb:KR3f0013_WYG_018-5b>¶
　依各經緯度安其本位餘法同前又一法用立象半圏¶
　先依北極出地安球任取本時升度居地平乃移半圏¶
　徑過其星依之于赤道上作識後轉球從前所識赤道¶
　度相距三四等照界仍移半圏其上所指黄道度即星¶
　照所至界也假如升度在夀星十六度求軒轅大星六¶
　照限必移升度于東地平立象圏過星指赤道一百三¶
　十八度復加六十度應一百九十八度居立象圏即併¶
　得壽星宫十六度居本圏為軒轅大星六照之左限其¶
　右限則以反減六十度為法¶
<pb:KR3f0013_WYG_018-5b>¶
　　　求嵗旋¶
<pb:KR3f0013_WYG_018-6a>¶
凡從前所取時刻至太陽復躔元度分其中相去總數謂¶
　之嵗旋盖依後時所立象較前象所得七政等星居舍¶
　内應増或阻前星之力即效驗所繇變也法令球依前¶
　立象之時定住視赤道交子午圏若干度為前象天中¶
　升度今越若干年復求後象天中之升度必每去一嵗¶
　加八十八度四十九分滿全周則去之餘數即後象赤¶
　道交子午圏度使之于本圏正合可得天容依嵗旋之¶
　時因以定各舍宫度而各星安舍法亦同前假如崇禎¶
<pb:KR3f0013_WYG_018-6b>¶
　元年正月酉正時立前象因太陽躔𤣥枵一十六度一¶
　十九分依法轉球令時盤酉正交子午圏得赤道交本¶
　圏之升度為五十度設相去八年復立象為崇禎八年¶
　十二月二十九日(太陽躔/元度是)則以八乗八十八度四十九¶
　分去全周餘四十度三十三分為後象之升度移居子¶
　午圏得本圏指酉初二刻為嵗旋之時如用立成表細¶
　求即後嵗中先查太陽躔元度分之日為嵗旋終之日¶
　次以後象升度減太陽是日之升度(不足減借/全周減之)餘數化¶
　為時刻分即得當日立象之時刻焉假如因十二月二¶
<pb:KR3f0013_WYG_018-6b>¶
　十九日太陽躔元度為嵗旋終之日其升度三百一十¶
<pb:KR3f0013_WYG_018-7a>¶
　八度四十八分後象升度四十度三十三分不足減借¶
　全周共得四百度三十三分減去前數餘八十一度四¶
　十五分化為五小時一刻一十二分(從午正/起算)¶
　　　加升度表¶
　¶
　¶
　¶
　¶
<pb:KR3f0013_WYG_018-7b>¶
　¶
　　　引照元與増力元相合¶
凡初得某星某宫居某舍因之以占所效是謂照元設更¶
　有一星或一宫所居舍能増力或阻前效即謂為増力¶
　元二元必各依定時著力乃就中求以前者至後之位¶
　或反以後者至前之位俱依赤道弧相應二元之距為¶
　限轉球查其弧之大小為引則一度應一年度數旣定¶
　應在何時亦可限矣故引後至前以順宗動為正而引¶
　前至後則因五緯逆行時用之遂名曰反引皆于球上¶
<pb:KR3f0013_WYG_018-8a>¶
　可得正引者何轉球先依天象安定令黄道應苐一舍¶
　初界之度正居東地平次查照元移象圏徑過其上併¶
　識赤道合子午圏度又轉球右行以増力元至半圏復¶
　識赤道交子午圏度則先後所識之間弧乃指正引限¶
　而總數可推年時也欲反引安球令之轉同前惟立象¶
　圏宜先徑過増力元復識轉球時赤道過子午圏弧因¶
　以定其中相去之年假如北極髙四十度設大梁十度¶
　在苐一舍初界太隂離黄道娵訾二十度距北二度為¶
<pb:KR3f0013_WYG_018-8b>¶
　照元火星近東地平躔大梁六度距南三度為増力元¶
　必先依各經緯度帶二曜于球上然後令象圏過太隂¶
　處所交赤道㸃約為三百五十二度(用本圏與用/子午圏同)次定¶
　住象圏移火星與本圏正對約得赤道交圏㸃為二十¶
　八度以所得前後度相減餘中弧為三十六度即正引¶
　之限求反引法亦同但引限在地平下必先起南極依¶
　北極出地度令黄道苐一舍初界之度正居西地平餘¶
　法同前(見前苐/二卷)¶
　　　求引二元應止黄道何度¶
<pb:KR3f0013_WYG_018-8b>¶
因照元漸離初得之象圏乃更有黄道相應故任至某年¶
<pb:KR3f0013_WYG_018-9a>¶
　亦可求其相應度法先安球依本象令象圏與照元合¶
　隨查赤道交子午圏度因之順或逆取本度與年數所¶
　止限移至子午圏必此時交象圏黄道度即其年所引¶
　照元止限也如北極髙四十度設壽星十六度東出太¶
　陽躔𤣥枵六度為照元依去四十二年之數復求躔度¶
　因安壽星十六度于本地平安象圏于鶉火六度(與𤣥/枵對)¶
　(度因後在/地平下故)得子午圏交赤道一百一十度以加四十二¶
　度依之應一百五十二度交子午圏得象圏交鶉尾一¶
<pb:KR3f0013_WYG_018-9b>¶
　十六度即娵訾一十六度(正對宫/度是)為照元去四十二年¶
　所至限若照元自居四角不必用象圈依所取年數轉¶
　球復居本角黄道度即照元所止度設壽星十六度為¶
　照元而出地平者亦即此度則得地平交赤道二百零¶
　一度令球右轉以赤道四十三度至地平則所并居之¶
　大火十九度即為照元任取之年後止限又設増力元¶
　亦居地平等角即以同居赤道度減年數之度所止限¶
　復移至地平等角亦即得黄道交地平等角為其當年¶
　所至之限或増力元不正居角仍用象圏與之交并識¶
<pb:KR3f0013_WYG_018-9b>¶
　其所過赤道度減總年數餘度限移至本象圏復得并¶
<pb:KR3f0013_WYG_018-10a>¶
　交黄道度為増力元當年之限也¶
　　　依渾儀解圓線三角形¶
圓線三角形者何乃過球心大圏相交三弧之形而各弧¶
　不及圏之半周所成也盖形内每兩弧共抱一角在間¶
　者謂之腰弧而與角相對之弧即底弧或又謂直角三¶
　角形内以所抱直角弧為底弧及垂弧即與勾股不異¶
　而以所正對直角者為弦弧論角其大小以對弧之大¶
　小為則盖用規器以本角為心以九十度為界則兩腰¶
<pb:KR3f0013_WYG_018-10b>¶
　間之弧(腰先/引長)必量其角得本弧為一象限即對角為直¶
　角過象限為鈍角不及象限乃為鋭角凡弧或角不及¶
　滿象限之度名之為餘又凡兩腰引長至合一㸃則得¶
　抱角之對三角形以底弧為公底以對角為等角而餘¶
　弧餘角皆前三角形所不及滿一百八十度之餘弧餘¶
　角者也因止一直角三角形得餘皆鈍角者則與直角¶
　正對之形内腰間角必直餘反皆銳也如止一直角三¶
　角形得餘一鈍一鋭者則與鋭角正對之形内惟前形¶
　直角相連之角為直角餘皆銳角也如圖乙戊丙形内¶
<pb:KR3f0013_WYG_018-10b>¶
　設戊為直角乙丙皆鈍角即其對形乙甲丙内得甲為¶
<pb:KR3f0013_WYG_018-11a>¶
　　　　　直角乙丙皆銳角也又丁丙戊形内設丙為¶
　　　　　銳角戊直角丁鈍角即其對形為丁巳戊而¶
　　　　　戊角獨直丁巳皆銳角論斜角形如三角總¶
　　　　　為鋭角必對形獨存一鋭角餘皆鈍角也設¶
　　　　　乙甲丙形内甲為鋭角即得對形乙戊丙内¶
　戊亦為銳角乙丙皆鈍角如三角總為鈍角乃對形反¶
　存一鈍角餘皆銳角也設乙戊丙形内戊為鈍角即乙¶
　甲丙内甲亦鈍角今解三角形法多論不及一象限之¶
<pb:KR3f0013_WYG_018-11b>¶
　弧即鋭角之底是也因以斜鈍角形先變為鋭角形以¶
　直角形有一或二鈍角者亦先改為對形則就中推求¶
　之法與解原形不異即餘弧餘角之理所繇出也今用¶
　渾天儀解之亦倣此但先解直角形盡之于三比法有¶
　以先得一鋭角并與各弧者又餘鋭角復并與各弧者¶
　又以其底同各腰或并得二腰者各列法如左¶
　　　任取一弧一鋭角求餘弧及餘角¶
設甲乙丙三角形内甲為直角其底乙丙餘弧即腰則乙¶
　與丙皆鋭角也先設得乙丙直角之底弧及乙角欲求¶
<pb:KR3f0013_WYG_018-11b>¶
　餘盡解本三角形法架内北起子午圏令赤道前髙依¶
<pb:KR3f0013_WYG_018-12a>¶
　　　　　本角之度然後或東或西自赤道交地平處¶
　　　　　與本地平查底多寡之度以為限移過極圏¶
　　　　　至此限上即三角形儀上定矣如乙角為二¶
　十三度半以前子午圏弧為則使赤道依之其左右交¶
　地平角即得對弧以定大小今甲為直角必于赤道交¶
　過極圏處求之則地平上得底若設乙丙底弧為六十¶
　度而移過極圏至本度(從乙角/算起)因大腰在赤道弧約為¶
　五十八度小腰在過極圏弧為二十度有半自過極圏¶
<pb:KR3f0013_WYG_018-12b>¶
　交地平查各圏滿一象限即以其限安髙弧得二圏間¶
　之弧為丙銳角之對弧約七十八度又設以小腰及本¶
　角求餘弧及餘角即先定角等法同前而以所先得甲¶
　丙弧(如二十/度半)與過極圏上為㸃移之至交地平必自得¶
　腰與底弧合前度即丙角亦在髙弧同矣或以大腰查¶
　求其餘亦先定乙角而轉儀以漸進赤道弧入地平令¶
　自其二圏相交之處獨餘五十八度至過極圏交赤道¶
　之角必餘法餘度亦合前也今試以三弧各與丙角為¶
　先得如底為六十度求餘弧餘角法移過極圏至地平¶
<pb:KR3f0013_WYG_018-12b>¶
　距子午東或西三十度(六十度/餘是)定住球使髙弧距二圏¶
<pb:KR3f0013_WYG_018-13a>¶
　相交之處各滿一象限得間弧為七十八度即所設之¶
　形凖否則宜前或後起子午圏必令髙弧對丙角如其¶
　度為止即子午圏自地平以上得對乙角之弧而直角¶
　兩腰皆明矣或設先得大腰與丙角必進或退赤道圏¶
　定其腰之大小(如五十/八度)即安髙弧而起子午圏依前法¶
　求餘弧及餘角也或以小腰及丙角求餘即先于過極¶
　圏查腰弧大小之度使之交地平以試髙弧得全形盖¶
　對角弧不及其度即球宜北起過極圏宜南下若對弧¶
<pb:KR3f0013_WYG_018-13b>¶
　已過其度則球反宜南起隨移過極圏東西得正然後¶
　餘角餘弧皆依前法凖得矣任取一腰一底或二腰求¶
　餘弧及諸角先設得小腰與底弧皆依前度法令球轉¶
　東或西以過極圏限底弧之度(如六/十度)視本過極圏自赤¶
　道至交地平弧若正合其度(如二十/度半)即三角形已定否¶
　則前後起儀求小腰務合于地平乃所對大腰亦復得¶
　五十八度而查乙角丙角必同前又設得大腰與底弧¶
　亦先定底弧度漸起球或下令之左右轉以并對大腰¶
　度即小腰亦自合而求角必依前法也或復設得二腰¶
<pb:KR3f0013_WYG_018-13b>¶
　求底與角即先定大腰令球下或起即得餘腰與底而¶
<pb:KR3f0013_WYG_018-14a>¶
　求角亦不異前也¶
　　　解斜角三角形總為六題¶
其一曰以二腰及間角求底弧及餘角如甲乙丙三角形¶
　内丙為鈍角甲乙皆鋭角設先知甲角(即間/角)則乙丙為¶
　　　　　底餘弧皆腰也如甲角為三十度大腰六十¶
　　　　　度小腰止五十度法于子午圏查距極(南北/不拘)¶
　　　　　六十度之弧移其限于天頂次用過極圏令¶
　距子午圏左或右而以赤道三十度為限末安髙弧東¶
<pb:KR3f0013_WYG_018-14b>¶
　西必依極圏所居方位令之交極圏距極限五十度即¶
　三角全形定矣大都子午圏為大腰極圏為小腰髙弧¶
　為底因而如前圖得乙丙底為二十六度有半乙角以¶
　地平為對弧在子午圏及髙弧之間得五十九度有半¶
　所餘丙鈍角欲求其對弧未免再移球故先依髙弧于¶
　球面上界線後轉極圏令交髙弧之㸃正居子午圏下¶
　而并其子午圏起之以當天頂乃復依先界之線安髙¶
　弧而以至地平為限則此限及子午圏之中弧即丙餘¶
　角之對弧為一百八十度所減存得丙角一百零三度¶
<pb:KR3f0013_WYG_018-14b>¶
　若用渾儀求之線宜界于黄道上或髙弧本位不與黄¶
<pb:KR3f0013_WYG_018-15a>¶
　道遇即于未轉極圏之先移髙弧于正對地平度所遇¶
　多寡度界線其上餘法同前而所得弧即正丙鈍角之¶
　對弧也其二曰以二弧及先所得一弧之對角求餘弧¶
　餘角如前圖設先得甲乙弧六十度乙丙二十六度半¶
　　　　　及丙角一百零三度法起子午圏以二十六¶
　　　　　度半為距極之限令之居天頂則自極至頂¶
　　　　　得乙丙弧將秋分經圏西距子午圏十三度¶
　(依赤道/為則)或將春分經圏東距十三度則自二至經圏至¶
<pb:KR3f0013_WYG_018-15b>¶
　子午圏其中得赤道弧為一百零三度乃丙角之對弧¶
　也又安髙弧使之以六十度(自頂/下數)交過至經圏即以髙¶
　弧得甲乙以經圏得甲丙而甲乙丙形全矣今查甲丙¶
　必為五十度乙角則自髙弧至子午圏在地平上必五¶
　十九度半所餘甲角因依髙弧于黄道上界線然後移¶
　經圏交髙弧之㸃以正居天頂而依界線復安髙弧得¶
　交地平至子午圏之中弧為三十度或不移球止安髙¶
　弧于地平正對之處用規器于前交經圏及髙弧一象¶
　限之界量二圏所距亦必得三十度為甲角之度也設¶
<pb:KR3f0013_WYG_018-15b>¶
　反得甲丙五十度乙丙二十六度半及甲角三十度以¶
<pb:KR3f0013_WYG_018-16a>¶
　求餘弧餘角法起子午圏令距極五十度之限在天頂¶
　次轉儀使過極圏距子午圏之東或西依赤道上三十¶
　度為則即于髙弧自頂而下數至二十六度半以之交¶
　經圏即得餘弧于本圏為六十度而髙弧在地平上其¶
　距子午圏一百零三度乃為丙角之對弧仍依髙弧在¶
　黄道上作線令前交之經圏六十度居頂用髙弧順線¶
　下至地平必得五十九度半即形内乙角也其三曰以¶
　二角及先所得一角之對弧求餘角餘弧設甲乙丙形¶
<pb:KR3f0013_WYG_018-16b>¶
　先得乙角為十度半丙角為一百五十四度半又得甲¶
　丙弧對乙角為二十三度半宜求甲角與甲乙及乙丙¶
　　　　　弧但既先得甲丙對乙角之弧亦應知甲乙¶
　　　　　對丙角之弧過象限否今使過象限法查經¶
　　　　　圏左右赤道上之十度半令之正居子午圏¶
　隨于地平上從北去南查一百五十四度半以之安髙¶
　弧因而起或下子午圏必視其所交經圏之㸃距北極¶
　出象限外乃并視經圏所交髙弧之㸃必距天頂二十¶
　三度半一得距度凖即本形定矣盖乙角在極中經圏¶
<pb:KR3f0013_WYG_018-16b>¶
　及子午圏之間與正對赤道得其若干(十度/半)丙角于地¶
<pb:KR3f0013_WYG_018-17a>¶
　平(一百五十/四度半)甲乙弧于經圏上約得一百零六度乙丙¶
　于子午圏上得八十四度半止餘甲角必起髙弧與經¶
　圏所交之㸃至頂而求其角于地平依前法得其為二¶
　十七度其四曰以二角及角間之弧求餘角餘弧如前¶
　形内設甲角為三十度丙角一百零三度甲丙弧為五¶
　十度法自極中查子午圏上五十度令之居天頂為甲¶
　丙弧查地平去子午圏北一百零三度以安髙弧為丙¶
　角末以赤道上距經圏三十度之限移居子午圏乃得¶
<pb:KR3f0013_WYG_018-17b>¶
　甲角而餘弧自明矣因而髙弧上得乙丙為三十六度¶
　半經圏上得甲乙為六十度若求餘角必起髙弧所交¶
　經圏之㸃至天頂依前法查之乃得其五曰以三弧求¶
　諸角設甲乙弧為六十度乙丙為五十度甲丙為二十¶
　　　　　六度半法使甲乙弧在子午圈出極中至天¶
　　　　　頂即以之安髙弧令以二十六度半(從頂/算)交¶
　　　　　經圏距極五十度之限必得乙角于赤道圏¶
　甲角于地平而丙角則起經圏五十度至頂依前法求¶
　也或使乙丙五十度在子午圏而以髙弧安經圏之六¶
<pb:KR3f0013_WYG_018-17b>¶
　十度即乙角可在赤道上得丙角則反在地平甲角則¶
<pb:KR3f0013_WYG_018-18a>¶
　起球求之法同前其六曰以三角求諸弧設甲角為五¶
　十九度半乙角為三十度丙角為一百零三度法轉經¶
　圏于子午圏之東或西任取相距三十度或五十九度¶
　半或一百零三度皆以赤道弧為則必得相應之角在¶
　經圏過極之處安髙弧亦同法蓋其交地平距北或三¶
　十度或五十九度半或一百零三度必皆在地平上算而¶
　相應之角則在天頂但安髙弧必先于地平取凖乃于¶
　天頂未定之時漸起或下儀試二弧逺近相交之處以¶
<pb:KR3f0013_WYG_018-18b>¶
　對餘角其法或識髙弧交經圏之㸃于頂而地平上試¶
　所求角正對之弧或用規器從髙弧與經圏相交之各¶
　㸃距一象限量其二弧所距(必先轉髙弧于/地平正對度)得合餘角¶
　即初起之球必凖否即更移之總以試定三角後而其¶
　弧自明矣¶
　　　依比例原法復解圓線三角形¶
圓線三角形中之比例總歸四原因生四公論以盡解或¶
　直或斜三角形之理一論曰凢多直角三角形得銳角¶
　同近底線者以較其弦及埀線之正弦必皆互得比例¶
<pb:KR3f0013_WYG_018-18b>¶
　設後圖于儀上甲乙丙丁為地平戊為天頂從戊過甲¶
<pb:KR3f0013_WYG_018-19a>¶
　　　　　　　　　　　戊丙與庚戊巳皆以直角交¶
　　　　　　　　　　　地平彼為子午圏此為髙弧¶
　　　　　　　　　　　乙辛丁當赤道圏以直角交¶
　　　　　　　　　　　子午于辛以斜角交地平于¶
　　　　　　　　　　　乙于丁盖多三角形中取二¶
　　　　　　　　　　　形即丁辛丙及丁壬巳乃二¶
　形中有丁辛與丁壬為弦線辛丙與壬巳為埀線丁丙¶
　丁巳皆底線銳角在丁依常法以辛癸及壬寅兩弦線¶
<pb:KR3f0013_WYG_018-19b>¶
　之正弦與辛子及壬丑兩埀線之正弦互相較先得三¶
　線其餘線俱可得矣今用渾儀顯之試以二弦線及大¶
　形中之垂線求小形中之垂線因而設丁辛得九十度¶
　為赤道一象限丁壬為赤道四十二度之弧辛丙則其¶
　地平髙得四十八度二十五分法移髙弧在壬下至地¶
　平得壬巳弧為三十度二分或安髙弧以三十餘度交¶
　赤道圏即自限小形之弦可并得兩弦線欲求大形中¶
　之垂線則辛丙必為子午圏上之弧自地平至赤道髙¶
　四十八度二十分或以二垂線及大形中之弦線求小¶
<pb:KR3f0013_WYG_018-19b>¶
　形中之弦線各依前所定度則自壬髙弧交赤道處至¶
<pb:KR3f0013_WYG_018-20a>¶
　本赤道交地平丁必得四十二度二論曰凢多直角三¶
　角形得銳角同近底線者以較其底線之正弦與弦弧¶
　之切線必皆互得比例如前圖三角形同而大形底弧¶
　之正弦癸丙其切線即卯丙小形底弧之正弦己巳其¶
　切線為辰巳皆可反復相解或求垂線或底線必以算¶
　　　　　　　　　　乃得今于渾儀上查之設赤道¶
　　　　　　　　　　髙同前髙弧交處亦同前度必¶
　　　　　　　　　　所得垂線亦不異前若求丁巳¶
<pb:KR3f0013_WYG_018-20b>¶
　　　　　　　　　　底線即自赤道交地平至髙弧¶
　切地平之處得其弧為三十度五十餘分因依常法凡¶
　弦弧之正弦與垂線之正弦得比例可互求而底線之¶
　正弦較垂線之正弦則否何也盖垂底兩弧之正弦各¶
　圓線形内不能合成一直線三角形故(見前苐/一圖)用渾儀¶
　可免直線形止須以圏相交處即得各弧之長短大小¶
　焉三論曰凡圓線三角形其線之正弦必與對角之正¶
　弦得正比例如後圖設甲乙丙為直角三角形直角在¶
　丙餘皆鋭角各邊引長為一象限至壬至戊至丁自丁¶
<pb:KR3f0013_WYG_018-20b>¶
　復引象限至子至庚因得乙丁巳斜角三角形今依常¶
<pb:KR3f0013_WYG_018-21a>¶
　　　　　　　　法直角形内求甲丙邊即因先比之¶
　　　　　　　　丙角與甲乙或甲角與乙丙推乙角¶
　　　　　　　　與甲丙之比例求乙角即因甲乙反¶
　　　　　　　　比之丙角或乙丙與甲角亦算得甲¶
　丙與乙角又求乙丙應以甲角較推如丙比甲乙同而¶
　反求甲角應以乙丙邊推如甲乙比丙同此反復用八¶
　線表推求法也若用渾儀即本圖内子甲壬自當地平¶
　必得天頂在丁而子丁壬為子午圏設辛乙戊為赤道¶
<pb:KR3f0013_WYG_018-21b>¶
　丁乙丙為黄道或當髙弧則直角形中之三邊各顯于¶
　本圖各有定度可取盖論角則丙角自顯為直角以丁¶
　子弧可徴餘角皆以對弧得則甲角以戊壬乙角以辛¶
　癸是也試于斜角三角形内先求乙巳邊必以丁對角¶
　推之用乙與丁巳或巳與丁乙之比例求乙巳等角亦¶
　以對邊求之法必同前但查表或疑其所求角應鋭與¶
　否(如查正弦九二七一八應六/十八度并應一百一十二度)必以取凖圖形為正或¶
　用天球尤易明盖設丁庚為髙弧得丁角于丙庚地平¶
　弧乙角在兩道相交之處必對則在過二至之圏弧巳¶
<pb:KR3f0013_WYG_018-21b>¶
　角旣為鈍角乃左右之邊無以定其象限必球上自頂¶
<pb:KR3f0013_WYG_018-22a>¶
　順髙弧界線而線交乙巳弧之㸃移至頂則球一面依¶
　先界線安髙弧必盡于地平一面赤道亦自至地平彼¶
　此間地平弧即能量定巳角矣四論曰凡圓線三角形¶
　兩邊各小于象限先以兩邊弧自并後又以小邊并大¶
　邊之餘弧而即以此後總弧之正弦或減先并總弧之¶
　餘弦或加其過象限弧之正弦所得線半而用之乃以¶
　求第三邊即前兩邊間角之矢與他線如全數與前半¶
　線所復得線為後并弧之正弦所減必餘第三邊之餘¶
<pb:KR3f0013_WYG_018-22b>¶
　弦或為後并弧之正弦所加亦餘第三邊過象限弧之¶
　正弦若反求角則他線與角之矢如前半線與全數而¶
　他線亦為後并弧之正弦以内減第三邊之餘弦或加¶
　其過象限弧之正弦所生因此三角形中之兩邊并較¶
　象限或等或小或大而各依之以推第三邊設角時直¶
　時斜皆同但推角設邊反異盖兩邊并較象限相等或¶
　小則設第三邊必小于象限獨兩邊并大于象限所設¶
　第三邊亦能大于象限故法雖同臨推種種畧異此等¶
　三角形歴家無所不用雖加減法若省然亦未免于煩¶
<pb:KR3f0013_WYG_018-22b>¶
　欲查渾儀則捷若指掌何也以二邊及間角求餘邊先¶
<pb:KR3f0013_WYG_018-23a>¶
　設兩邊并與象限等其一為四十七度其一為四十三¶
　度間角為五十度試于儀上極髙四十度即安髙弧令¶
　地平上依間角自南去東距子午圏五十度自頂于髙¶
　弧上查四十三度亦自頂于子午圏餘四十七度得其¶
　中黄道弧從娵訾宫一十四度至降婁宫一十七度共¶
　為三十三度即形内餘邊也復設兩邊并小于象限如¶
　各為三十五度間角與極髙同前得三邊在中黄道弧¶
　則自降婁宫九度至大梁宫六度共為二十七度又設¶
<pb:KR3f0013_WYG_018-23b>¶
　兩邊并大于象限如各為六十度餘皆同前得第三邊¶
　在黄道弧自𤣥枵宫二度至娵訾宫十五度共為四十¶
　三度若求角即以先所得三邊反查髙弧及子午圏之¶
　間角則所得三弧必生五十度之角苐原法凡得三邊¶
　小于象限者用其餘弦與後并弧之正弦相減大即以¶
　其大弧之正弦相加乃儀上亦無二法如黄道自𤣥枵¶
　宫一十八度至實沈宫初度共一百零二度為苐三邊¶
　其對角當在髙弧及子午圏相距之地平上得一百一¶
　十度此則抱角之二弧并必大于象限也今試以公論¶
<pb:KR3f0013_WYG_018-23b>¶
　用儀解日食内所算三角形則凡直角形歸一種斜角¶
<pb:KR3f0013_WYG_018-24a>¶
　形又歸一種其列二等如左¶
　　　求時圏與地平交角¶
時圏與赤道經圏及過赤極圏皆一而獨以其所用有分¶
　别焉設太陽居正午其過時圏至地平正交必為直角¶
　若午前後因斜交地平得角亦斜且大小不一復設太¶
　陽在正東距正子午圏共六小時則過時圏至北極得¶
　九十度其交角大小與極髙度同使交角在正午及正¶
　東西間即以髙弧求其大小法從交㸃各圏上正去九¶
<pb:KR3f0013_WYG_018-24b>¶
　十度安髙弧(地平/上算)必本弧上從地平至交時圏間度為¶
　時圏交地平角也假如太陽躔降婁宫初度設時為辰¶
　正二刻先將午正與本躔度并居子午圏下後轉儀令¶
　辰正二刻正切子午圏乃本時圏交地平從正東起南¶
　去四十度以之安髙弧又距本度滿一象限則又在正¶
　北之四十度以此度復安髙弧從地平上數起得交時¶
　圏五十三度為時圏交地平角也¶
　　　求地平與黄道交角¶
法用髙弧過黄平象限下至地平即因髙弧為大圏以所¶
<pb:KR3f0013_WYG_018-24b>¶
　正對交角之弧能量其大小則必自地平至其交黄道¶
<pb:KR3f0013_WYG_018-25a>¶
　㸃乃得黄道交地平角也假如北極髙四十度設實沈¶
　宫初度居地平東出得平象限偏子午圏之東以髙弧¶
　從此㸃過至地平約得三十四度一十分為地平及黄¶
　道二圏之交角盖黄道因半周恒在地平上而平分左¶
　右各得九十度獨冬夏二至此限正合子午圏外此則¶
　限每偏東或西所以查交角用髙弧不能用子午圏也¶
　　　求黄平象限距子午圏為三形之弧¶
黄道隨宗動左旋其交子午圏也時髙時庳因而兩象限¶
<pb:KR3f0013_WYG_018-25b>¶
　之中㸃距天頂亦時近時逺且以斜升斜入故則九十¶
　度限大半偏東或西乃從冬至迄夏至限常在東從夏¶
　至迄冬至限常在西即從而得限及子午圏中之弧也¶
　今依法加髙弧使之過其限必以直角相交其角左右¶
　之弧一在髙弧一在黄道而相對之底弧在子午圏則¶
　三弧共為直角三角形也明矣本形内各弧亦能自顯¶
　度分乃限距天頂又距子午圏等度皆見于弧若更求¶
　髙弧距子午圏中黄道之對角必應查于地平即以髙¶
　弧距子午圏之中弧量之乃得且本弧大小正與黄道¶
<pb:KR3f0013_WYG_018-25b>¶
　出没之廣弧等如北極髙四十度設大梁宫初度為平¶
<pb:KR3f0013_WYG_018-26a>¶
　象限因偏東十四度以安髙弧得其至地平切子午圏¶
　東二十七度即象限偏子午圏對角之弧與黄道自正¶
　東去北之出正西去南之人等而髙弧自頂至交限㸃¶
　則三十度也¶
　　　求子午圏及黄道交角¶
凡黄道以冬夏二至交子午圏成角者必為四直角因子¶
　午圏當過黄極並二至圏此間必正相交故也使以春¶
　秋二分交即為斜角得對弧正與兩道最相距之餘弧¶
<pb:KR3f0013_WYG_018-26b>¶
　等從此距分漸逺交角亦漸易必自冬至至夏至交得¶
　鋭角向東北或西南自夏至至冬至亦交得鋭角向西¶
　北或東南法以黄道度正合子午圏定住移交㸃至天¶
　頂從此至地平兩圏各成象限則其間地平弧能量交¶
　角之度如大梁宫初度交合子午圏七十九度(從北/極算)必¶
　移其七十九度在頂與本宫初度相交其二弧至地平¶
　間必抱七十度東北與西南皆等又設鶉火宫以十五¶
　度相交因在子午圏七十四度移本度居頂得二圏至¶
　地平中弧必為七十二度西北與東南皆等¶
<pb:KR3f0013_WYG_018-26b>¶
　　　求髙弧與黄道各度之交角¶
<pb:KR3f0013_WYG_018-27a>¶
先依黄道距午正前後度以赤經圏交黄道角或加或減¶
　于高弧交經圏之角乃得高弧與黄道或正或餘(形内/外是)¶
　之交角此原法也今用渾儀可免加減徑安高弧交黄¶
　道于其距正午度即依前法界線隨移本度至頂復依¶
　線安高弧必得角于對地平弧矣如北極高四十度設¶
　大梁宫初度距午正六十四度(東西/無異)使髙弧交其躔度¶
　因得界線後起大梁初度居頂依線復安高弧即得所¶
　指地平五十八度為髙弧交黄道角也或不必轉儀而¶
<pb:KR3f0013_WYG_018-27b>¶
　獨移髙弧于地平對度用規噐于髙弧及黄道弧距前¶
　交㸃九十度之界量其二弧相距則地平上亦得五十¶
　八度如後圖甲為天頂丙戊黄道弧甲丁為子午圏平¶
　象限距其東設在乙日食在戊或丙依前第三及第四¶
　題公論以二曜躔度丙及定朔時先得丙丁黄道弧必¶
　　　　　　　　　使丁居正午以髙弧過丙為甲丙¶
　　　　　　　　　丁斜角三角形内求甲丙弧(二曜/地平)¶
　　　　　　　　　(髙之/餘弧)及丙交角盖以甲丙查得太¶
　　　　　　　　　隂高庳差(丙巳/是)丙角與小形内交¶
<pb:KR3f0013_WYG_018-27b>¶
　角等因并得所餘巳角(壬自為/直角)而以之推丙壬時差及¶
<pb:KR3f0013_WYG_018-28a>¶
　壬已氣差故也或依第一及第二題公論以先得黄道¶
　交子午圏丁㸃于儀上并得平象限相距之乙丁弧即¶
　安髙弧過乙限先得甲丁乙直角三角形内查甲乙本¶
　限距頂之弧而更使髙弧過丙躔度乃復得甲乙丙直¶
　角三角形内求甲丙弧及丙角皆依前法因解丙巳壬¶
　小形以求視差其法尤省¶
　¶
　¶
<pb:KR3f0013_WYG_018-28b>¶
　¶
　¶
　¶
　¶
　¶
　¶
　¶
　¶
　¶
<pb:KR3f0013_WYG_018-28b>¶
　新法算書巻十八¶
