# -*- mode: mandoku-view; -*-
#+TITLE: 新法算書
#+DATE: 2015-08-24 23:09:34.598119
#+PROPERTY: ID KR3f0013
#+PROPERTY: BASEEDITION WYG    
#+PROPERTY: JUAN 卷五十七
<pb:KR3f0013_WYG_057-1a>¶
欽定四庫全書¶
　新法算書卷五十七　　　明　徐光啟等　撰¶
　　恒星歴指卷二¶
　恒星本行第一　五章¶
前卷所借西史測星之法為恒星厯之基本此卷應凖前¶
　法仍借舊測諸星經緯度立表以待推算然舊測在萬¶
　歴十三四年今相去四十餘載不復可用宜作新表又¶
　須先明新舊所以異同之故不得不論其本行次乃定¶
<pb:KR3f0013_WYG_057-1b>¶
　時下各星之經緯度表¶
　　恒星本行之徵¶
七政之運行也時相㑹時相對其與恒星也時相近時相¶
　遠其本曜之光時消時長(月有晦朔弦望近論大/白辰星熒惑皆有之)其東¶
　西出没於卯酉也時南時北其過子午圏也時高時下¶
　人目所見變動不居故從古迄今人人知其自有運動¶
　因生各曜推步之法無可疑者若恒星則無先相㑹後¶
　相望無先相近後相遠其光不消不長其東西出没其¶
　過子午圏雖百數十年無從覺其有差安知其有本運¶
<pb:KR3f0013_WYG_057-1b>¶
　動乎夫恒星移運非一世之事前古厯家既已測其定¶
<pb:KR3f0013_WYG_057-2a>¶
　度欲更得其轉移之數必百年數十年誰能待之是故¶
　一人之身絶無能覺之緣也後來學者傳受先賢所測¶
　度數復身試測之往往見其不合先人所見與四節相¶
　近者後人測之漸遠又後之人測之又漸遠從是推知¶
　恒星有本行之實度分及其移易之所以然也如角宿¶
　大星古地未恰於周赧王二十年丙寅測得其經度在¶
　秋分前鶉尾宫二十二度後多祿某於漢順帝永和三¶
　年戊寅測在鶉尾宫二十七度後尼谷老於嘉靖四年¶
<pb:KR3f0013_WYG_057-2b>¶
　乙酉測得過秋分在壽星宫一十七度後第谷于萬厯¶
　十三年乙酉測在壽星宫一十八度軒轅星亦如之周¶
　赧王丙寅在鶉首宫二十七度漢永和戊寅在鶉火宫¶
　三度三十分今測在鶉火宫二十四度四十分餘星皆¶
　如之是以帝堯之世日中星鳥謂春分則初昏時鶉火¶
　中也而周末在井今在參矣堯時冬至日在虛漢唐在¶
　斗今在箕矣非其自有本行安得冬至離虛宿而西鳥¶
　離子午而東乎¶
　　恒星本行之極¶
<pb:KR3f0013_WYG_057-2b>¶
十政本行以黄道為道以黄道極為極終古恒然何繇知¶
<pb:KR3f0013_WYG_057-3a>¶
　之葢人目所見出没于地平之卯酉南北不一過午之¶
　高度多寡不一又有時離赤道而南有時復還於赤道¶
　之北以此知其行必非循赤道行以此知其極必非宗¶
　赤道極也然七政之循黄道或浹旬可得或周嵗可得¶
　恒星之循黄道必上下古今然後可得何者上古有測¶
　中古有測今時有測乃恒星出没地平之處今非中古¶
　之處中古非上古之處其過午之軌高亦然而恒移不¶
　定者赤道之距度恒定不移者黄道之距度也以此推¶
<pb:KR3f0013_WYG_057-3b>¶
　知其循黄道行宗黄道極與七政同理灼然無疑矣更¶
　徵實論之凡恒星距赤道之度從星紀迄鶉首則在赤¶
　道之南者必古多而今漸少在赤道之北者必古少而¶
　今漸多不似七政之行從冬至逾春分而夏至自南趨¶
　北乎從鶉首迄星紀則在赤道之南者必古少而今漸¶
　多在赤道之北者必古多而今漸少不似七政之行從¶
　夏至逾秋分而冬至自北趨南乎如外屏第二星堯時¶
　在赤道南十二度强因此時入娵訾宫故距度漸減至¶
　多祿某尚在南二度四十九分後漸過赤道以北今北¶
<pb:KR3f0013_WYG_057-3b>¶
　距五度矣井宿距星堯時在赤道北一十四度弱因入¶
<pb:KR3f0013_WYG_057-4a>¶
　實沈宫故距度漸加至多祿某得二十度正今北距二¶
　十三度與夏至圏相近也又軒轅大星堯時距赤道北¶
　二十四度因入鶉火宫故距度漸減至多祿某得一十¶
　九度三十分今止一十三度三十分角宿大星堯時距¶
　赤道北十度因入鶉尾宫故距度漸減以至于盡盡而¶
　復加至多祿某過赤道距南三十分而今漸遠距南得¶
　九度一十分以此三四星為徵餘者盡然知其不隨赤¶
　道而循黄道行宗黄道極也且七政皆右行而恒星亦¶
<pb:KR3f0013_WYG_057-4b>¶
　右行以此推之尤著明矣¶
　　恒星本行古測¶
多祿某見恒星距赤游移不一先以上古所測星之赤道¶
　距度黄道距度及其兩道相距度依三角形法測得其¶
　黄道經度後以自測之赤道距度如前求所當之黄道¶
　經度以兩距時之經度差得中積之本行假如地末恰¶
　在其前四百三十二年所測角宿大星距赤道北一度¶
　二十四分距黄道南二度正此時之兩道相距為二十¶
　三度五十一分因推其黄道經度在鶉尾宫二十二度¶
<pb:KR3f0013_WYG_057-4b>¶
　二十分後自測其黄道距度已過赤道而南三十分其¶
<pb:KR3f0013_WYG_057-5a>¶
　黄道距度及兩道相距如前因得本星黄道經度在鶉¶
　尾宫二十六度三十八分以較地末恰所測差四度一¶
　十八分以四百三十二年分之約得一百餘年而行一¶
　度此多祿某所定為恒星本行也¶
　泥谷老後多祿某一千三百八十六年又以時史所記¶
　恒星距赤道度及所自測以推其本行漸次戚速葢從¶
　多祿某至巴徳倪七百四十一年共得本行一十一度¶
　二十六分為六十五年而一度又六百四十五年至見¶
<pb:KR3f0013_WYG_057-5b>¶
　測時行九度一十一分是為六十一年而一度以是論¶
　恒星之本行有遲速初無恒度可為常定不易之法也¶
　因立為遲疾加減法今畧解之云凡恒星去離四節有¶
　兩説或云恒星離四節(二分/二至)而右行毎六七十年進一¶
　度或四節離恒星而左行毎六七十年退一度其理則¶
　同此所用者左行而退度也如圖甲戊子大圏為黄道¶
　　　　　　　　甲為天元春分古時合于婁宿南星¶
　　　　　　　　後來春分去離天元甲而積漸西移¶
　　　　　　　　以至于戊乃其行遲疾不一故推步¶
<pb:KR3f0013_WYG_057-5b>¶
　　　　　　　　之法以從甲至戊之本行為春分去¶
<pb:KR3f0013_WYG_057-6a>¶
　天元之平行以戊為心作午子巳小平面圏帖合于圓¶
　球面上以子未全徑指量平行與視行(視行即/實行也)之差度¶
　其癸己辛邊上為自行度立加減法若在巳未午半圏¶
　則減于甲戊之平行以得其實行若在午子巳半圏即¶
　加于甲戊之平行以得實行也依此所求有三一求春¶
　分節戊隨時去離天元甲若干為平行二求小圏之最¶
　遠巳隨時向辛未行若干為自行三求子未小圏半徑¶
　内加減度所當小圏邊之自行度即顯恒星實本行之¶
<pb:KR3f0013_WYG_057-6b>¶
　度也¶
　　恒星本行今測¶
從古厯家既知恒星自有本行後相去二千餘年其所行¶
　度尚未及周天十二分之一(三十/○度)其遲如此乃欲藉此¶
　推測全周欲定其運行體勢厯嵗多寡譬如隙中窺豹¶
　所見一斑而遽欲槩其全體何從取證乎故古來諸家¶
　所定或六十年或七八十年或百年而行一度各不相¶
　合若于諸家所定長短不齊之中立為别法又甚繁而¶
　未必是也第谷精思累年用前賢之成法展轉㕘訂始¶
<pb:KR3f0013_WYG_057-6b>¶
　信恒星運動常是平行雖從前諸測不無差殊究所從¶
<pb:KR3f0013_WYG_057-7a>¶
　來各有因起窮極理勢終歸一致其説先以泥谷老所¶
　測角宿距星試之於正徳九年甲戌測得赤道南距八¶
　度三十六分第谷疑前測地面其北極出地高度尚非¶
　真率使人用大器密測實得彼所用高度尚差二分四¶
　十五秒因辨角距星距度中宜減二分四十五秒為北¶
　極不及之度又以所自測本星之黄道南距一度五十¶
　九分及此時之兩道相距二十三度三十一分三十秒¶
　依前卷三角形法改泥谷老時所測黄道經應得過秋¶
<pb:KR3f0013_WYG_057-7b>¶
　分一十七度○三分三十○秒又自于萬厯甲申年測¶
　算得十八度○三分兩測時相距七十年而角南星行¶
　五十九分三十秒即一年得五十一秒為恒星本行之恒¶
　數也¶
　又疑七十年時日太少不足以推驗全周再引係巴科¶
　於漢武帝元朔六年戊午所測軒轅大星在鶉首宫二¶
　十九度五十分至自測時逾一千七百一十三年乃在¶
　鶉火宫二十四度○五分即所行二十四度一十五分¶
　以距年而一亦得五十一秒為一年之本行凡七十年¶
<pb:KR3f0013_WYG_057-7b>¶
　又七閲月而行一度可為定率矣¶
<pb:KR3f0013_WYG_057-8a>¶
　又因此距太遠復引巴徳倪在係巴科後一千○六年¶
　為唐僖宗中和四年甲辰所測軒轅大星得其黄道經¶
　度在鶉火宫一十四度○五分比元朔戊午嬴一十四¶
　度一十五分迄第谷時越七百○五年而差一十度正¶
　䆒其比例又得五十一秒為一年之本行且無遲速若¶
　兹㕘伍知千年數百年此率猶當未變也¶
　或問前言古名厯若地末恰若多祿某各有測驗第谷¶
　時曷不用此二家之説並加㕘伍乎曰依地末恰多祿¶
<pb:KR3f0013_WYG_057-8b>¶
　某測法即二家所得本行先自不合用之㕘伍將何從¶
　而可乎試簡彼兩測角距星地末恰測在鶉尾宫二十¶
　二度二十○分越一千八百七十九年而第谷測得經¶
　度東行二十五度四十三分即一年平行僅得四十九¶
　秒一十五微多祿某測在鶉尾宫二十六度四十○分¶
　越一千四百四十六年而第谷測得東行二十一度二¶
　十三分即一年平行五十三秒一十五微何從而可乎¶
　若損有餘補不足亦宜以五十一秒為正何況有係巴¶
　科巴徳倪第谷三測並較並無乖舛安得舎此之密合¶
<pb:KR3f0013_WYG_057-8b>¶
　而從彼之紛紜哉¶
<pb:KR3f0013_WYG_057-9a>¶
　又問古者測驗何故多有不合而今所當用全屬第谷¶
　之新法乎曰第谷測星非得其分秒不用非三四器三¶
　四人同時並測而所並得在一分以内不用故其法為¶
　獨密也古法寛疎或儀器未善或未覺知天行變易之¶
　詳所測度數差在數分之内自謂足矣安得如新法之¶
　精乎又第谷于恒星一一測候皆躬親為之又苦心數¶
　十年乃得就此若古測不能遍及諸星又皆遠借係巴¶
　科所遺之經緯度表加以後來行度率爾立法未如第¶
<pb:KR3f0013_WYG_057-9b>¶
　谷之實測實見確有據依可以信今傳後也若泥谷老¶
　所立恒星測法設平行自行以遲疾加減求得實行當¶
　其時誠為密合今以測星法細考之已覺稍遠將來愈¶
　久愈遠後有作者當自得之不待繁稱也¶
　　恒星本行表¶
因列宿本行恒平分無遲速可用加減法於厯元以前厯¶
　元以後時時推得黄道經度所在也若因黄道距度稍¶
　有變易恒星本行亦當小差此在數百載之後隨時測¶
　定若經度分即數百年後亦當未變況第谷所測近在¶
<pb:KR3f0013_WYG_057-9b>¶
　四十年間今借用之豈非濵河汲水甚易而實是乎¶
<pb:KR3f0013_WYG_057-10a>¶
崇貞元年戊辰為厯元下推應加上推應減(分秒法/俱六十)¶
　加(毎年五/十一秒)減(同/上)　　加(同/上)　減(同/上)　　加(同/上)　減(同/上)¶
戊辰(分○○/秒○○)戊辰　丁丑(○七/三九)已未　丙戌(一五/一八)庚戌¶
已已(分○○/秒五一)丁卯　戊寅(○八/三○)戊午　丁亥(一六/○九)已酉¶
庚午(分○一/秒四二)丙寅　巳卯(○九/二一)丁巳　戊子(一七/○○)戊申¶
辛未(分○二/秒三三)乙丑　庚辰(一○/一二)丙辰　已丑(一七/五一)丁未¶
壬申(分○三/秒二四)甲子　辛巳(一一/○三)乙卯　庚寅(一八/四二)丙午¶
癸酉(分○四/秒一五)癸亥　壬午(一一/五四)甲寅　辛卯(一九/三三)乙巳¶
<pb:KR3f0013_WYG_057-10b>¶
甲戌(分○五/秒○六)壬戌　癸未(一二/四五)癸丑　壬辰(二○/二四)甲辰¶
乙亥(分○五/秒五七)辛酉　甲申(一三/三六)壬子　癸巳(二一/一五)癸卯¶
丙子(分○六/秒四八)庚申　乙酉(一四/二七)辛亥　甲午(二二/○六)壬寅¶
　加(毎年五/十一秒)減(同/上)　　加(同/上)　減(同/上)　　加(同/上)　減(同/上)¶
乙未(分二二/秒五七)辛丑　庚戌(三五/四二)丙戌　乙丑(四八/二七)辛未¶
丙申(分二三/秒四八)庚子　辛亥(三六/三三)乙酉　丙寅(四九/一八)庚午¶
丁酉(分二四/秒三九)已亥　壬子(三七/二四)甲申　丁卯(五○/○九)已已¶
戊戌(分二五/秒三○)戊戌　癸丑(三八/一五)癸未　戊辰(五一/○○)戊辰¶
巳亥(分二六/秒二一)丁酉　甲寅(三九/○六)壬午　已已(五一/五一)丁卯¶
<pb:KR3f0013_WYG_057-10b>¶
庚子(分二七/秒一二)丙申　乙卯(三九/五七)辛巳　庚午(五二/四二)丙寅¶
<pb:KR3f0013_WYG_057-11a>¶
辛丑(分二八/秒○三)乙未　丙辰(四○/四八)庚辰　辛未(五三/三三)乙丑¶
壬寅(分二八/秒五四)甲午　丁巳(四一/三九)巳卯　壬申(五四/二四)甲子¶
癸卯(分二九/秒四五)癸已　戊午(四二/三○)戊寅　癸酉(五五/一五)癸亥¶
甲辰(分三○/秒三六)壬辰　已未(四三/二一)丁丑　甲戌(五六/○六)壬戌¶
乙巳(分三一/秒二七)辛卯　庚申(四四/一二)丙子　乙亥(五六/五七)辛酉¶
丙午(分三二/秒一八)庚寅　辛酉(四五/○三)乙亥　丙子(五七/四八)庚申¶
丁未(分三三/秒○九)已丑　壬戌(四五/五四)甲戌　丁丑(五八/三九)巳未¶
戊申(分三四/秒○○)戊子　癸亥(四六/四五)癸酉　戊寅(五九/三○)戊午¶
<pb:KR3f0013_WYG_057-11b>¶
已酉(分三四/秒五一)丁亥　甲子(四七/三六)壬申　巳卯　　丁巳¶
<pb:KR3f0013_WYG_057-12a>¶
　¶
　¶
　¶
　¶
　¶
　¶
　¶
　¶
<pb:KR3f0013_WYG_057-12b>¶
　¶
　嵗差第二¶
嵗之有差亦多故矣一因太陽最高行度一因太陽本圈¶
　心去離地心漸次不等此二者為自差之根或因測驗¶
　未合或因北極出地之高度未真此二者為偶差之根¶
　若無北四緣即太陽所成嵗周終古若一何難之有哉¶
　然而太陽最高地心去離皆緣古今測候灼然無爽故¶
　當依彼自差剙意立法若恒星行度叅錯短長既未¶
　能確見其所繇而平行一法又千數百年來的有可¶
<pb:KR3f0013_WYG_057-13a>¶
　據則短長之因亦宜斷歸于偶差而巳何必强定為自¶
　差揣摩臆度定為㕘差之法并向下諸天亦與之為㕘¶
　差牽率天行憗從彼管窺未定之説耶今依實測實¶
　理則恒星經嵗之間其東行實得三百六十五日二十¶
　四刻○九分二十六秒四十三微常有定率絶無多¶
　寡以較日躔定用嵗實實贏一刻○五分四十二秒¶
　以變經度得五十一秒為恒星周嵗離四節而東行之¶
　經度¶
<pb:KR3f0013_WYG_057-13b>¶
　　恒星嵗實¶
古今定嵗實之法有二一為星嵗恒星行周嵗而復於故¶
　處是也一為節嵗日行周嵗而復于故處是也近古厯¶
　家專用節嵗者多矣尼谷老于正徳年間欲復用星嵗¶
　其説引恒星之嵗實三一上古之實為三百六十五日¶
　二十四刻一十一分其一中古之實為三百六十五日¶
　二十四刻○九分一十二秒又自行測驗約畧改定為¶
　三百六十五日二十四刻○九分四十秒以先後三率¶
　較之所差僅一分四十八秒以為密親又用古今所測¶
<pb:KR3f0013_WYG_057-13b>¶
　節嵗相較二千年以來有差至八九分者以為疎遠此¶
<pb:KR3f0013_WYG_057-14a>¶
　其復用星嵗之本意也然第谷更密考之并恒星嵗實¶
　所得日數亦復小異其法取多祿某所測太陽及恒星¶
　度分以較所自測度分又除去最高差不同心差專求¶
　太陽從婁西星平行之度(上古春分節密合于婁西星/後節漸違星而西星漸違節)¶
　(而東推步者從天元春分以迄婁/西定為若干度分是名嵗差根也)自多祿某以迄自測¶
　得兩距之中積度分用中積嵗而一為毎年之嵗實也¶
　按多祿某于漢順帝永和三年戊寅測得天正秋分第¶
　谷于萬厯十六年戊子亦如之次加兩測地之東西差¶
<pb:KR3f0013_WYG_057-14b>¶
　(兩測地有東西差即中積嵗之率有/多有寡加之者令兩測之中積嵗等)得中積距一千四¶
　百五十五年三百五十三日五十九刻一十○分依此¶
　查太陽平行得若干周如左¶
　多祿某測太陽在秋分節其最高在實沈宫五度三十¶
　分其本圏心距地心之度為六十分本圏半徑之二分¶
　　　　　　二十九秒三十微如圖甲為㝡高丙為最¶
　　　　　　高心戊為地心甲乙為太陽離最高之弧¶
　　　　　　弧之對甲戊乙與丙戊乙同角則乙丙戊¶
　三角形内有乙丙為本圏之半徑有丙戊為本圏心離地¶
<pb:KR3f0013_WYG_057-14b>¶
　心之遠有丙戊乙角對太陽去最高之遠可推得丙¶
<pb:KR3f0013_WYG_057-15a>¶
　乙戊角為中處(日平行/所至)與實數(以見測視行依法/加減訖即實行)之差¶
　因在夏後冬前宜以中實差加於實處(若冬後夏前則/以減于實處)¶
　即太陽實處改為中處而離春分得六宫二度一十分¶
　當時嵗差根止六度三十六分(因此時測得角距星距/赤道三十○分推得其)¶
　(黄道經度距春分為一百七十六度三十六分内減角/距婁西之本距一百七十度正餘六度三十六分為此)¶
　(時之嵗/差根)以減太陽距節平行度六宫二度一十分得太¶
　陽距婁西星平行度五宫二十五度三十四分為陽嘉¶
　元年壬申之太陽平行根¶
<pb:KR3f0013_WYG_057-15b>¶
　後第谷亦測太陽在秋分此時最高移至鶉首宫五度¶
　　　　　　三十○分如圖甲為最高丙為太陽本圏¶
　　　　　　心戊為地心二心之距丙戊為六十分本¶
　　　　　　圏半徑之二分○九秒乙為太陽之實處¶
　(見測之數已/經加減訖)距最高八十四度三十○分所對甲戊乙¶
　與丙戊乙同角即乙丙戊三角形内有乙丙丙戊兩邊¶
　有戊角可推丙乙戊角為中處與實處之差得二度二¶
　分三十○秒以加實處得中處六宫○二度○二分三¶
　十○秒為太陽距春分之平行度也内減此時之嵗差¶
<pb:KR3f0013_WYG_057-15b>¶
　根二十八度○五分三十○秒得太陽去離婁西星平¶
<pb:KR3f0013_WYG_057-16a>¶
　行五宫○三度五十七分以較前多祿某所測五宫二¶
　十五度三十四分所差二十一度三十七分為太陽中¶
　積年間之平行以恒星之中積度分推太陽之右旋得¶
　一千四百五十五周三百三十八度二十三分以四率¶
　比例推得日行度五十九分○八秒一十一微二十七¶
　纎一十四芒二十六末五十四塵一年行一十一宫二¶
　十九度四十四分四十九秒四十○微四十二纎五十¶
　三芒三十八末三十○塵為恒星嵗實較尼谷老所定¶
<pb:KR3f0013_WYG_057-16b>¶
　實少一十三秒一十六微三十○纎變時得三百六十¶
　五日二十四刻九分二十六秒四十三微三十○纎自¶
　多祿某以來至于今恒如是¶
　問星嵗無差而有定算如此何近古厯家不復用之曰¶
　欲立嵗限以定處為主節嵗于纒道有定處于四節有¶
　定處于天氣寒暑有定處若星嵗雖有定算而無定限¶
　隨恒星右旋若隨火木土而已以此較彼將孰愈也其¶
　餘尚有他故厯指詳之¶
　恒星變易度　第三¶
<pb:KR3f0013_WYG_057-16b>¶
向言恒星有本行足明其黄道經度日日變遷且有定¶
<pb:KR3f0013_WYG_057-17a>¶
　率矣若用此以推赤道經緯度及黄道緯度可否移¶
　易及其經度差互相近互相遠俱未及詳也今論次¶
　如左¶
　　恒星赤道經緯度變易¶
定恒星向赤道之度必從赤道起算右行則為經度而¶
　去離南北則距度也若從赤道兩極出大圏過春分¶
　名極分交圏乃為界首經度所始而星居其上者不¶
　論在赤道之或南或北皆無經度分因在初度初分¶
<pb:KR3f0013_WYG_057-17b>¶
　故也一離此圏不論左右遠近皆名正升度之圏(是/從)¶
　(黄道上行而與赤道同出地平同入地平者名升度/圏其在正球處名正升在欹球處名斜升然止論赤)¶
　(道度則皆/用正升)乃以限赤道之經度容赤道之緯度也又¶
　赤道大圏為南北距度所始星居其上則無緯度一¶
　離此圏不論南北遠近乃至兩極皆名距等圏(或云/赤道)¶
　(緯/圏)乃以限赤道之緯度容赤道之經度也但赤道既¶
　斜交于黄道而恒星依黄道有本行必與赤道緯圈¶
　皆以斜角相交相過即星雖在赤道緯圏上得限距¶
　度而以迤行故即黄赤兩距圏毎相違遠矣故星之¶
<pb:KR3f0013_WYG_057-17b>¶
　升度圏能得黄赤經度合一不離者獨有二一為同¶
<pb:KR3f0013_WYG_057-18a>¶
　在極至交圏一為同在兩道交之兩㸃自此而外更¶
　不可得雖行黄道經度均平如一其行赤道經度時¶
　時變動所以然者赤道之升度圏與黄道極所出圏¶
　相遇有疎有密隨在不等故也如圖赤道極乙所出¶
　　　　　　　　　升度圏乙午乙子乙癸等黄道¶
　　　　　　　　　極甲所出圏甲庚未甲丑未等¶
　　　　　　　　　若星在黄道緯之丙己圏行近于¶
　　　　　　　　　黄道即黄赤兩極所出兩圏相¶
<pb:KR3f0013_WYG_057-18b>¶
　　　　　　　　　去畧等其經度或赤道或黄道東¶
　行亦畧等若星距黄道遠在戊丁圏從戊至庚設一十¶
　五度即星厯黄道經圏若干時得戊庚十五度而厯赤¶
　道升度圏亦若干時所過乙壬乙癸(各十/五度)將及乙甲幾¶
　四十度矣所以然者甲庚未弧限黄道經度至戊庚己¶
　稍寛而乙壬乙癸等弧限赤道經度至此尚密所以星¶
　行厯黄道經度少厯赤道經度多也又使有星在黄道¶
　緯之辛丁圏上行即乙午乙子等弧限赤道經度者反¶
　寛而甲辛未等弧限黄道者反密則星行時所厯黄道¶
<pb:KR3f0013_WYG_057-18b>¶
　經度反多厯赤道經度反寡矣總言之為星行二道之¶
<pb:KR3f0013_WYG_057-19a>¶
　經度恒自不等¶
　　　　　　　　　再論星厯赤道緯度亦常不等如¶
　　　　　　　　　圖甲為星在赤道南二十三度三¶
　　　　　　　　　十○分若行一周必至分節乙即¶
　　　　　　　　　無距度然隨黄道行必過赤道而¶
　　　　　　　　　北極遠處又在北二十三度三十¶
　○分矣又丙為星行一周即離赤道圏丙漸至己行愈¶
　遠去赤道亦愈遠至丁必離四十七度若更在戊距赤¶
<pb:KR3f0013_WYG_057-19b>¶
　道丙己向北二十度過庚行愈遠距亦愈遠至壬為本¶
　圏距赤㝡遠之界更加二十度總為六十七度矣餘皆¶
　倣此葢左邊距赤之度毎多于右邊距赤之度如庚之¶
　距乙多于戊之距丙也至北極癸即左滿九十度若過¶
　極即周行皆在癸丙九十度間戊辛之間加一度即癸¶
　辛之間減一度(減者減癸丙/九十度也)若至黄道極辛即其距度¶
　終古不易矣¶
　　二十八宿各宿度變易¶
或問二十八宿有次第葢日月五星各以本行先厯角宿¶
<pb:KR3f0013_WYG_057-19b>¶
　至亢至氐房心等古昔如此今世不然所見先入參度¶
<pb:KR3f0013_WYG_057-20a>¶
　而後過觜度自餘不覺者宿度寛也其實皆有之何故¶
　曰二十八宿不以赤道極為本行之極而以黄道極為¶
　極故其行度時近時遠于赤道極行漸近極即北極所¶
　出赤道經圏漸密七政過之其行則疾漸遠極即赤道¶
　經圏漸疎七政過之其行則遲七政行度疾于恒星遠¶
　甚其逐及于近極之恒星在古覺速在今覺遲其逐及¶
　于遠極之恒星在古覺遲在今覺速皆緣二道二極能¶
　使其然非七政有異行亦非恒星有易位也¶
<pb:KR3f0013_WYG_057-20b>¶
　如圖赤道南北極甲上所出各圏相去皆設一十度黄¶
　　　　　　　　　　道兩極乙上所出各圏亦如¶
　　　　　　　　　　之有星為丁即限其赤道經¶
　　　　　　　　　　度者為甲丁癸圏而星却不¶
　　　　　　　　　　依赤道行乃依黄道自丁向¶
　　　　　　　　　　戊行約毎七百年行一十度¶
　　　　　　　　　　也又一星為己原設在丁前¶
　一十度其限赤度者為甲己子圏而所行亦依黄道自¶
　己向庚七百年十度因是己星依黄道至壬時丁星亦¶
<pb:KR3f0013_WYG_057-20b>¶
　依黄道至辛己壬以黄道算得十經度而丁辛亦正對¶
<pb:KR3f0013_WYG_057-21a>¶
　寅卯為黄道之十經度也然以赤道算之則黄己壬所¶
　對赤子丑一十度之弧而黄丁辛所對不止赤癸子一¶
　十度之弧更過赤道子而近丑將及二十度即丁星先¶
　在己星之後十度而漸向前行至逐及于甲丑圏上即¶
　兩星同經度矣過丑則丁反在前矣假令日循黄道亦¶
　于丁戊線上行何得不于七百載之先至卯入丁宿度¶
　前距己未及數度而七百載之後乃至壬并入丁己二¶
　宿同經之度乎此非行有疾遲皆因度有廣狹故也度¶
<pb:KR3f0013_WYG_057-21b>¶
　之所以廣狹者分宿度以赤道所出經圏為限而步七¶
　政以黄道所出經圏為限也但此設丁己二星一近北¶
　極一近黄道相去稍遠者欲令此理灼然易見若設兩¶
　星距度不遠即不必七百年能超踰十度或進一二度¶
　亦此理耳若古時七政所歴先後不相越者正當黄赤¶
　二度廣狹相等故也¶
　　考赤道宿度差¶
中厯古分宿度以相并或不成一周天今用之不合天度¶
　因自授時以來如上所説宿度變易故也法宜先求今¶
<pb:KR3f0013_WYG_057-21b>¶
　之實宿度以究極古今異同之故仍立法以求古之實¶
<pb:KR3f0013_WYG_057-22a>¶
　宿度如堯時冬至相傳日在虛七度或在初分或在末¶
　分皆不可知今折中設在六度三十○分即所用虛宿¶
　距星定在析木宫二十三度三十○分為其赤道經度¶
　則其距黄道之緯度必八度四十二分以此經緯度依¶
　三角形法推其黄道經度所得與赤道經度不遠亦在¶
　本宫二十三度三十八分所以然者兩星之黄經度差¶
　終古不易依諸距星今相離黄道經度可以定古黄道¶
　各宿度而更以黄經緯度覆求各距星之赤道經度及¶
<pb:KR3f0013_WYG_057-22b>¶
　各宿本度也其術俱用三角形法¶
　古赤道積宿度(今算定/)　　　今赤道積宿度¶
角一百四十六度三十一分(春分/起算)　一百九十六度二十六分¶
亢一百五十九度○五分　　　二百○八度一十分¶
氐一百六十八度四十四分　　二百一十七度二十九分¶
房一百八十一度四十五分　　二百三十四度一十分¶
心一百八十七度二十五分　　二百三十九度三十八分¶
尾一百八十九度二十○分　　二百四十五度四十七分¶
箕二百○七十度○五分　　　二百六十五度○五分¶
<pb:KR3f0013_WYG_057-22b>¶
斗二百一十七度二十七分　　二百七十五度三十九分¶
<pb:KR3f0013_WYG_057-23a>¶
牛二百四十二度四十六分　　三百○　○　度○三分¶
女二百五十○度○十○分　　三百○六度五十三分¶
虛二百六十三度三十○分　　三百一十八度○○分¶
危二百七十二度三十七分　　三百二十六度四十一分¶
室二百九十一度二十四分　　三百四十一度三十四分¶
壁三百○七度二十四分　　　三百五十八度三十四分¶
奎三百一十九度五十三分　　六　　　　度五十七分¶
婁三百三十三度四十六分　　二十三　　度三十二分¶
<pb:KR3f0013_WYG_057-23b>¶
胃三百四十四度二十分　　　三十五　　度三十六分¶
昴三百五十九度二十二分　　五十○度十　六　分¶
畢一十○度二十二分　　六十一度四十五分¶
觜二十八度二十五分　參七十八度二十九分¶
參二十○度五十五分　觜七十八度四十三分¶
井三十五度一十七分　　　九十○度○　七　分¶
鬼六十五度○八　分　　　一百二十二度二十一分¶
柳七十二度三十三分　　　一百二十四度三十○分¶
星八十八度五十四分　　　一百三十七度二十一分¶
<pb:KR3f0013_WYG_057-23b>¶
張九十六度二十四分　　　一百四十三度○九分¶
<pb:KR3f0013_WYG_057-24a>¶
翼一百一十三度○三分　　　一百六十度二十八分¶
軫一百三十度○二分　　　一百七十九度○六分¶
　亦道古各宿度　今各宿度　　依三百六十五度四分度之算¶
角十二度三十四分　十一度四十四分　十一度九十分四十四秒¶
亢九度三十九分　九度十九分　九度四十五分二十六秒¶
氐十三度○一分　十六度四十一分　十六度九十二分六十六秒¶
房五度四十分　五度二十八分　五度五十四分六十四秒¶
心一度五十五分　六度九分　六度二十三分九十七秒¶
<pb:KR3f0013_WYG_057-24b>¶
尾十七度四十五分　一十九度一十八分　十九度三十分○秒¶
箕十度二十二分　十度三十四分　十度五十六分六十六秒¶
斗二十五度十九分　二十四度二十四分　二十四度七十五分五十八秒¶
牛七度二十四分　六度五十分　六度九十三分六十一秒¶
女十三度二十二分　十一度○七分　十一度二十七分五十七秒¶
虛九度七分　八度四十一分　八度八十一分○秒¶
危十八度四十七分　十四度五十三分　十五度十分四秒¶
室十六度○○　十七度○○　十七度二十四分七十九秒¶
壁十二度二十九分　八度二十三分　八度四十四分五十六秒¶
<pb:KR3f0013_WYG_057-24b>¶
奎十三度五十三分　十六度三十五分　十六度八十一分六十三秒¶
<pb:KR3f0013_WYG_057-25a>¶
婁十度三十四分　十二度四分　十二度二十四分二十六秒¶
胃十五度○二分　十四度三十分　十四度七十分五十八秒¶
昴十一度○○　　十一度二十九分　十一度八十一分○二秒¶
畢十八度○三分　十六度三十四分　十六度八十分八十二秒¶
觜二度三十分參○度二十四分　○度四十分○秒¶
參四度二十二分觜十一度二十四分　十一度五十六分○二秒¶
井二十九度五十一分　三十二度四十九分　三十三度二十九分五十三秒¶
鬼七度二十五分　二度○九分　二度一十五分○秒¶
<pb:KR3f0013_WYG_057-25b>¶
柳十六度二十一分　十二度五十一分　十二度八十五分○秒¶
星○七度三十分　五度四十八分　五度八十八分四十六秒¶
張十六度三十九分　十七度一十九分　十七度五十六分九十二秒¶
翼十六度五十九分　一十八度三十八分　十八度六十三分三十三秒¶
軫十六度二十九分　十七度二十分　十七度三十三分三十三秒¶
　恒星黄道經緯度變易第四¶
前論赤道星度設大圏過南北兩極及赤道上以定諸星¶
　赤道經度又赤道左右設不等小圏至兩極横割子午¶
　圏以定赤道緯度今論黄道以定其經緯度亦如之但¶
<pb:KR3f0013_WYG_057-25b>¶
　不從赤道南北極論而以黄道南北極論一切行度及¶
<pb:KR3f0013_WYG_057-26a>¶
　行度之有變易皆主此今論其緯度變易與否及其經¶
　度差與諸星相近相遠以盡黄道星度之理¶
　　恒星黄道緯度變易¶
第谷測星數十年得其黄緯度以較多祿某所記微不合¶
　且極至交圏側近之星比于極分交圏側近之星其緯¶
　度所差尤多反覆研究以古黄經度及赤緯度究其所¶
　當黄緯度明其實然又欲定諸星之古時經度宜得一¶
　起算之界故先求角宿距星經度(此為近于極分交圈/者其黄赤距當不易)¶
<pb:KR3f0013_WYG_057-26b>¶
　依前三角形法求其緯度按地末恰所測角距星距赤¶
　道北一度二十四分係巴科所測止距三十六分後多¶
　祿某測得其距度在赤道南三十○分其黄道南距度¶
　因此時離秋節不遠故恒為二度不變因推得黄經度¶
　於地末恰時在鶉尾二十一度五十三分後係巴科時¶
　在本宫二十三度五十三分多祿某時至二十六度三¶
　十八分繇是以角南為距星先測近二至之星試之然¶
　後以測分至兩間之星各得其緯度分知諸星之距黄¶
　緯度漸近二至漸有變易焉非星位之有變易也而黄¶
<pb:KR3f0013_WYG_057-26b>¶
　道之時遠時近于赤道也¶
<pb:KR3f0013_WYG_057-27a>¶
北河西星距角距星之黄經差九十三度三十五分而在¶
　左(此為近于極至交圏可/驗黄赤距度變易之數)地末恰時其經度在實沈宫¶
　一十八度一十八分與夏至近其赤道距度三十三度¶
　正後係巴科時稍前在本宫二十○度一十八分赤距¶
　度三十三度一十○分又多祿某時更前在二十三度¶
　　　　　　　　○三分而赤緯度三十三度二十四¶
　　　　　　　　分因是可求其黄緯度各時所當焉¶
　　　　　　　　如圖外圈為極至交圈甲丙為赤道¶
<pb:KR3f0013_WYG_057-27b>¶
　　　　　　　　甲乙為黄道丁為北河西星甲己為¶
　黄經度庚己為過黄道極及本星之弧其赤道緯度三¶
　史所測皆設為丁戊今所求為丁己黄道距度也丁辛¶
　庚三角形内有丁辛邊為本星距赤道戊丁之餘弧(在/地)¶
　(末恰時為五十七度/蓋三十三度之餘也)有庚辛邊(黄赤二道最遠之距于/時為二十三度五十一)¶
　(分二十/○秒)有辛庚丁角(甲己黄經七十八度一十八分餘/己乙一十一度四十二分為辛庚)¶
　(丁角/之弧)以求庚丁第三邊得其餘弧即本星之黄緯度丁¶
　己¶
法從辛至壬下垂線成兩直角形一為壬辛庚一為壬辛¶
<pb:KR3f0013_WYG_057-27b>¶
　丁先壬辛庚内有庚辛邊有庚角有壬直角以求壬辛¶
<pb:KR3f0013_WYG_057-28a>¶
　邊得四度四十二分一十五秒又求壬庚得二十三度¶
　　　　　　二十五分次壬辛丁内有壬直角有壬¶
　　　　　　辛辛丁二邊以求壬丁邊得五十六度¶
　　　　　　五十二分十五秒以并先得之壬庚邊¶
　　　　　　共八十○度一十七分一十五秒為丁¶
　庚邊是黄道緯度丁己之餘弧即當時北河西星離黄¶
　道極庚之度而其餘九度四十二分四十五秒為本星¶
　距黄道之度¶
<pb:KR3f0013_WYG_057-28b>¶
依係巴科所測赤緯度如前其丁辛邊則五十六度五十¶
　○分(三十三度一/十○分之餘)兩極相距辛庚仍前二十三度五十¶
　一分二十秒辛庚丁角九度四十二分(黄經甲己八十/○度一十八分)¶
　(之/餘)推壬辛邊三度五十四分三十○秒壬庚二十三度¶
　三十三分壬丁五十六度四十四分四十五秒并得丁¶
　庚八十度一十八分即北河西星黄道之北距丁己九¶
　度四十二分¶
依多祿某所測其兩極距如前本星赤道緯三十三度二¶
　十四分即丁辛邊為五十六度三十六分黄道經八十¶
<pb:KR3f0013_WYG_057-28b>¶
　三度○三分即辛庚丁角六度五十七分以推壬辛邊¶
<pb:KR3f0013_WYG_057-29a>¶
　得二度四十八分二十秒壬庚二十三度四十二分以¶
　加壬丁五十六度三十三分一十五秒并得黄緯之餘¶
　弧庚丁八十度一十五分一十五秒其緯度稍强于前¶
　兩測為九度四十四分四十五秒總三史所推折中為¶
　九度四十三分以較今測北河西星之距黄道一十○¶
　度○二分實差一十九分為三史時至今黄赤相距之¶
　度漸次改易自遠而近也¶
又河鼓中星角距星之經差九十七度五十二分在右邊¶
<pb:KR3f0013_WYG_057-29b>¶
　(亦近于極至交圈/可驗黄赤距變易)地末恰時在析木宫二十九度五十¶
　○分距赤道北五度四十八分後稍前至星紀宫一度¶
　五十分其距赤緯亦五度四十八分及多祿某時更前¶
　至本宫四度三十五分其距赤緯五度五十分此時此¶
　星在冬至左右不遠故以黄赤二道相距最遠之度加¶
　三測之本星赤緯度即得黄緯度二十九度四十○分¶
　為其切近于極至交圏與其在圏也畧等故不用三角¶
　形法乃今河鼓中星距黄道二十九度二十一分三十¶
　○秒以此證近至之黄赤距度昔遠今近極著明矣¶
<pb:KR3f0013_WYG_057-29b>¶
前用二星者為其一近冬至一近夏至皆在黄道北必一¶
<pb:KR3f0013_WYG_057-30a>¶
　増一減其黄緯度隨黄道所兩至之處測其違離南北¶
　幾何得其漸近于赤道也若考星居分至之間者則其¶
　差亦在多寡之間矣如昴宿東第二星地未恰以太陰¶
　測之得其北距黄道三度四十○分在降婁三十度後¶
　在大梁三度亞仁諾所測未移緯度而今測在本宫二¶
　十四度四十五分恒得距黄道三度五十五分較古測¶
　强一十五分為此處變易黄道之度也又房宿北星與¶
　昴宿為對照地末恰所測在大火宫二度距北一度二¶
<pb:KR3f0013_WYG_057-30b>¶
　十○分後在本宫六度黙聶老所測未移度而今測乃¶
　前至二十三度二十分距黄道止一度○五分較古測¶
　差一十五分即此時黄道近就于赤道亦一十五分矣¶
　或疑黄赤二道之距既能自遠而近則邃古之時必更¶
　遠遠于何止乎曰邃古之距無從取證何可妄為之説¶
　但近古三史皆以二十三度五十一分為二至距赤之¶
　限且測非一人人非一測又皆以太陽二至之高下得¶
　之豈有悮乎今世之測驗更細更詳比昔就近實為三¶
　分度之一尤無可疑者但自今以後當復更近近何時¶
<pb:KR3f0013_WYG_057-30b>¶
　已近極或當復遠復在何時此則人靈微𦕈無能窮天¶
<pb:KR3f0013_WYG_057-31a>¶
　載之無窮耳¶
或問前所求虛宿等距星上古之經度也而用今之黄緯¶
　度能無謬乎曰用今世之緯度微不同千古之緯度但¶
　以之推南北度亦微差以求東西經度即無緣致誤矣¶
　　恒星黄道經度不變易¶
前以恒星之有本行徵其赤道經緯度隨時變易者為諸¶
　星循黄道行斜交于赤道故也今論諸星循黄道行互¶
　相視有遲速乎曰否藉有遲有速者必有違有就位置¶
<pb:KR3f0013_WYG_057-31b>¶
　有違就者形象必有改革乃自上古以來氐恒似斗尾¶
　恒如鈎天津如弓箕宿向冬至行四千年得五十四度¶
　虛宿之過冬至也四千年亦五十四度餘皆若此歴數¶
　千年形像如故運行如故遲速如故知黄道經度決無¶
　變易矣係巴科于二千年前述古記以遺後世論黄道¶
　周繞數星或居一直線上或别成形象多祿某在後更¶
　測之仍如是迄今不改如當時婁宿自西一二星與天¶
　大將軍南二星作一直線天關星偕畢大星天廩南¶
　二星同在大梁宫亦如之北河二大星與五諸侯中星¶
<pb:KR3f0013_WYG_057-31b>¶
　為三等邊三角形鶉火宫内御女與軒轅向北第二第¶
<pb:KR3f0013_WYG_057-32a>¶
　四第六星皆相距等遠次相星與角宿北星亢宿北二¶
　星在鶉尾宫皆作一直線虛宿二星相距之廣同危宿¶
　南北二星相距之廣也此皆古係巴科所傳與今所見一¶
　一不爽試用尺度向地平二十度以上既離蒙氣之處¶
　一一量度甚易見也此以知恒星各相距或遠或近窮¶
　古今恒如是矣¶
　　考黄道宿度差¶
星自循黄道上行而分别宿度之過極經圏乃從赤道極¶
<pb:KR3f0013_WYG_057-32b>¶
　上出故以黄道之星厯赤道之度迤行斜過疎密疾遲¶
　變遷不一出黄極者諸星依之運動相距遠近行度遲¶
　速終古如一也故當有諸恒星之黄道經度法先以堯¶
　時冬至日躔虛六度三十○分用三角形法推得其正¶
　麗黄經度二百六十三度三十八分而以經度差定率¶
　厯推古今之黄道各宿積度各宿本度並列于左¶
　黄道宿古積度　　　　　　黄道宿今積度(平度/)¶
角一百四十四度○三分　　　一百九十八度三十九分¶
亢一百五十四度三十八分　　二百○九度一十四分¶
<pb:KR3f0013_WYG_057-32b>¶
氐一百六十五度一十八分　　二百一十九度五十四分¶
<pb:KR3f0013_WYG_057-33a>¶
房一百八十三度一十二分　　二百三十七度四十八分¶
心一百八十七度五十八分　　二百四十二度三十四分¶
尾一百九十五度三十一分　　二百五十○度○七分¶
箕二百一十一度○七分　　　二百六十五度四十三分¶
斗二百二十○度二十七分　　二百七十五度○三分¶
牛二百四十四度一十八分　　二百九十八度五十四分¶
女二百五十一度五十九分　　三百○六度三十五分¶
虛二百六十三度三十八分　　三百一十八度一十四分¶
<pb:KR3f0013_WYG_057-33b>¶
危二百七十三度三十七分　　三百二十八度一十三分¶
室二百九十三度四十四分　　三百四十八度二十分¶
壁三百○九度二十五分　　　○　　　四度○一分¶
奎三百二十○度五十六分　　○一十五度三十二分¶
婁三百三十四度一十分　　　○二十八度四十六分¶
胃三百四十七度一十分　　　○四十一度四十六分¶
昴三百五十九度○一分　　　○五十三度三十七分¶
畢○　　　八度四十分　　　○六十三度一十六分¶
參○二十二度三十八分　　　○七十七度一十四分¶
<pb:KR3f0013_WYG_057-33b>¶
觜○二十三度五十九分　　　○七十八度三十五分¶
<pb:KR3f0013_WYG_057-34a>¶
井○三十五度三十二分　　○九十度○八分¶
鬼○六十五度五十七分　　一百二十度三十三分¶
柳○七十○度三十三分　　一百二十五度○九分¶
星○八十七度三十三分　　一百四十二度○九分¶
張○九十五度五十六分　　一百五十度三十二分¶
翼一百一十四度○○分　　一百六十八度三十六分¶
軫一百三十一度○○分　　一百八十五度三十六分¶
右黄道積度是各宿離春分東行之度其十二次度分表¶
<pb:KR3f0013_WYG_057-34b>¶
見後方¶
　各宿黄道本度　　　　依三百六十五度四分度之一分各宿度¶
角一十度三十五分　　　一十度七十三分七十六秒¶
亢一十度四十○分　　　一十度八十二分二十二秒¶
氐一十七度五十四分　　一十八度一十六分一十秒¶
房四度四十六分　　　　四度八十三分六十二秒¶
心七度三十三分　　　　七度六十六分○一秒¶
尾一十五度三十六分　　一十五度八十二分七十六秒¶
箕九度二十○分　　　　九度四十六分九十五秒¶
<pb:KR3f0013_WYG_057-34b>¶
斗二十三度五十一分　　二十四度一十九分七十八秒¶
<pb:KR3f0013_WYG_057-35a>¶
牛七度四十一分　　　　七度六十三分五十四秒¶
女一十一度三十九分　　一十度九十七分九十九秒¶
虛九度五十九分　　　　一十度一十二分九十秒¶
危二十度○七分　　　　二十度四十一分○一秒¶
室一十五度四十一分　　一十五度九十一分二十一秒¶
壁一十一度三十一分　　一十一度六十七分六十七秒¶
奎一十三度一十四分　　一十三度四十二分二十六秒¶
婁一十三度○○分　　　一十三度一十八分九十六秒¶
<pb:KR3f0013_WYG_057-35b>¶
胃一十一度五十一分　　一十一度九十六分一十六秒¶
昴九度三十九分　　　　九度七十八分一十一秒¶
畢一十三度五十八分　　一十四度一十七分○四秒¶
參一度一十一分　　　　○一度三十五分○秒¶
觜一十一度三十三分　　一十一度七十一分○二秒¶
井三十度二十五分　　　三十度八十六分○二秒¶
鬼四度三十六分　　　　四度六十五分八十二秒¶
柳一十七度○○分　　　一十七度二十四分七十五秒¶
星八度二十三分　　　　八度五十分五十六秒¶
<pb:KR3f0013_WYG_057-35b>¶
張一十八度○四分　　　一十八度三十三分○一秒¶
<pb:KR3f0013_WYG_057-36a>¶
翼一十七度○○分　　一十七度二十四分七十九秒¶
軫一十三度○三分　　一十三度二十四分○三秒¶
　¶
　¶
　¶
　¶
　¶
　¶
<pb:KR3f0013_WYG_057-36b>¶
　¶
　¶
　¶
　¶
　¶
　¶
　¶
　新法算書卷五十七¶
