# -*- mode: mandoku-view; -*-
#+TITLE: 新法算書
#+DATE: 2015-08-24 23:09:34.046334
#+PROPERTY: ID KR3f0013
#+PROPERTY: BASEEDITION WYG    
#+PROPERTY: JUAN 卷三十一
<pb:KR3f0013_WYG_031-1a>¶
欽定四庫全書¶
　新法算書卷三十一　　　明　徐光啟等　撰¶
　　月離厯指卷四¶
　太隂小論第二十八¶
第一論太隂晦朔伏見　太隂晦朔伏見古今立論踈宻¶
　逈殊漢儒洪範傳曰晦而月見西方謂之朏(亦曰/朓)朏者¶
　政緩所致朔而月見東方謂之側匿側匿者政急所致¶
　夫晦在朔後晦失也朔在晦前朔失也厯則失之而歸¶
<pb:KR3f0013_WYG_031-1b>¶
　咎于政誣甚矣唐厯家以晦日之晨月見東方因立進¶
　朔之法使月隐晦晨明藏朔夕此則鉤索未能而妄生¶
　遷變使月有兩朔食乃在晦将誰欺乎宋元史皆非之¶
　頗為辨晰然未能縷形其所以然也夫月距晦朔見有¶
　疾遲因乎天度因乎地度即此方近處合朔于亥子之¶
　交而甲日之晨乙日之夕兩見㣲明亦時有之此之進¶
　退將安徃焉況海以南數千里則有甲晨乙夕終嵗恒¶
　見者漠以北數千里則有朔在午中朝暮皆見者亦將¶
　使晨隠夕藏其可得乎今法若時若地應速應遲皆從¶
<pb:KR3f0013_WYG_031-1b>¶
　籌算可宻推用儀器可指數先事可豫言臨時可確按¶
<pb:KR3f0013_WYG_031-2a>¶
　又何庸轉移避就為也以此備述所繇徵之度數如下論¶
　問太隂合朔以後恒以三日見于西方亦有二日者其¶
　在晦以前亦如之何故曰是其因有三　一因赤道上¶
　之黄道升降度有正有斜正升則斜降斜升則正降正¶
　升斜降者秋半周六宫(秋分左右/各三宫)是也斜升正降者春¶
　半周六宫(春分左右/各三宫)是也(皆論斜球/非正平球)正升者赤道之升¶
　度多黄道之升度少正降者赤道之降數多黄道之降¶
　數少斜升斜降則反是(凡南極出地者/與上論悉相反)若太隂離正降¶
<pb:KR3f0013_WYG_031-2b>¶
　六宫則朔後疾見若離斜降六宫則朔後遲見其在晦¶
　前亦如之離正升六宫則遲隠離斜升六宫則疾隠也¶
　如二圖各有子午圏有地平有極出地等有黄道宫次¶
　¶
　¶
　¶
　¶
　二圗上圗月離大梁為正降宫次距太陽十五度日入¶
　月在地平上為十三度半即能見下圗月離大火為斜¶
<pb:KR3f0013_WYG_031-3a>¶
　降宫次距太陽十五度日入月在地平上為十度即不¶
　能見一也　一因白道南北如圗設月距黄道五度距¶
　太陽皆十五度而緯分南北(日月各有一日所行之軌/道即赤道距等圏也今如)¶
　　　　　　　　　　(圖設黄道左右五度各一圜交/于距等月在焉兩月各至地平)¶
　　　　　　　　　　(其弧有大小則入地/有先後人見有遲速)若在北即¶
　　　　　　　　　　入地後黄道疾見若在南即入¶
　　　　　　　　　　地先黄道遲見二也　一因月¶
　　　　　　　　　　視行度若視行為遲叚則朔後¶
<pb:KR3f0013_WYG_031-3b>¶
　見月遲為疾叚則朔後見月疾三也　右第一因月之¶
　見界以十五度為限其疾者朔後一日又四分日之一¶
　而見也若三因并合又不待此如合朔在亥子間則甲¶
　日太陽未出亦見東方乙日太陽已入亦見西方何以¶
　徵之設月在黄道北五度太陽躔實沈一十五度本地¶
　北極高四十度即晝長(甲之/日也)五十九刻(日九十/六刻)加一日¶
　刻(甲之夜/乙之日)共一百五十五刻(甲晨至/乙夕)于時月行約得二¶
　十三度平分之(合朔/前後)得一十一度半以加實沈十五度¶
　(日躔/也)得實沈二十六度半是乙日日入時月之距日經¶
<pb:KR3f0013_WYG_031-3b>¶
　度也以減十五度得實沈三度半是甲日日未出月之¶
<pb:KR3f0013_WYG_031-4a>¶
　距日經度也日躔實沈十五度其斜升五十三度一十¶
　三分月離實沈三度半又北距五度其斜升三十六度¶
　半日月兩升度相減得一十六度四十三分為甲日之¶
　晨日月赤道上出地平之差(月先/日後)變時為月出四刻半¶
　而日出得見月東方也乙日太陽正降為九十五度月¶
　離實沈二十六度半其正降為一百一十三度兩降度¶
　相減得一十八度為乙日之夕日月赤道上入地平之¶
　差(日先/月後)變時為日入五刻而月入得見月西方也　若¶
<pb:KR3f0013_WYG_031-4b>¶
　日躔冬至月離黄道南推日月出入之差不過八度變¶
　時為二刻則不見¶
　一系凡極出地愈高愈疾見因斜升度之差為多否則¶
　遲見¶
　二系極甚高朔後數日不見¶
　三系月距黄道南五度若極出地六十二度月盡夜不¶
　見¶
　四系極甚高合朔在午正則一日之間晨見東方夕見¶
　西方如極高五十二度躔離度同上推得日月升降差¶
<pb:KR3f0013_WYG_031-4b>¶
　一十二度時為三刻皆在月見界之内¶
<pb:KR3f0013_WYG_031-5a>¶
　五系既定月之見界為距日十二升度亦可推遲見之¶
　日數如極出地四十度日躔降婁月南距五度推得兩¶
　斜升差為一十二度即得月距日之經度為四十度月¶
　行當三日有竒則朔後三日有竒而見月西方晦前亦¶
　如之¶
　三因之外又有兩因一曰朦朧分(即晨昏度一/名昧爽黄昏)日入地¶
　平下一十八度為朦朧之未分因升降有正斜斜又有¶
　大小則月距日十二度有時得見有時不得見¶
<pb:KR3f0013_WYG_031-5b>¶
　一曰氣清濁差如同是子正時有時見極㣲之星有時¶
　不得見四五等之星氣則使之其在月也亦然¶
第二論月體　月體為圓球何以知之凡圓體于諸體中¶
　為最尊如天如日月星如地亦於萬象中為最尊故應¶
　圓凡物之初體皆圓(如核如/卵如胎)諸大象皆始造時之初體¶
　故應圓又月之體半為明半為魄其明魄之界時為弦¶
　直線時為弧曲線若果平體何從得生弧線且既為平¶
　面日照之宜全體發光如平面之鏡一向日即全面發¶
　光也月為不然則非平面　試以人目居中置一燭東¶
<pb:KR3f0013_WYG_031-5b>¶
　方稍逺置一球西方稍近相恭直即見球全受光次不¶
<pb:KR3f0013_WYG_031-6a>¶
　動目燭獨移球西南隅即見球大半為明小半為魄更¶
　移球正南必明魄各半其界為直線更移得魄大明小¶
　更移正東必見全魄燭為太陽目為地為人球為太隂¶
　以近逺日為光大小其明魄界半周之間為直線者一¶
　而已餘皆弧線也¶
　論其體質非清非純虛實雜也故能映光不能透光能¶
　發光不能廻光何謂透光如水如玻璃水晶金剛石皆¶
　純清故能透光不止映光非惟不能㢠廻光亦且不能發¶
<pb:KR3f0013_WYG_031-6b>¶
　光何謂廻光如明鏡為全實故能廻光不止發光非惟¶
　不能透光亦且不能映光月皆不然而虚實疎宻介在¶
　其間故能映能發也　然則何似稍似於雲雲掩日月¶
　皆能映光質薄則光顯質厚則光㣲早日未出夕日已¶
　入照雲成霞霞照下土虹霓之屬本因雲氣而成光采¶
　是為發光體實則光大體虚則光小月實似之獨雲之¶
　映光多發光少月之映光少發光多此為異耳¶
第三論月駁　月面不純一色如斑駁然昔人以為山河¶
　大地之景不然也山河大地之體東西不等云何月中¶
<pb:KR3f0013_WYG_031-6b>¶
　之景時時不變乎然則如何此有二説一曰月本圓體¶
<pb:KR3f0013_WYG_031-7a>¶
　特其體中疎宻虚實不得純一不能如鏡光合體㢠廻返¶
　所受之光第因其本質所至自為發光宻實處發光大¶
　虛疎處發光㣲(如金剛石勝玻瓈玻瓈勝/水其質疎宻虚實不等故)凡大光明中¶
　間有弱光可指則曰大光中之駁㸃也如大赤霞中間¶
　有淡紅可指則曰大赤中之駁㸃也是故名為月駁也¶
　一曰月體如地球實處如山谷土田虚處如江海日出¶
　先照高山光甚顯次及田谷江海漸㣲如人登大高山¶
　視下土崇卑其明昧互相容也試用逺鏡窺月生明以¶
<pb:KR3f0013_WYG_031-7b>¶
　後初日見光界外别有光明㣲㸃若海中島嶼然次日¶
　光長魄消(日漸逺明漸生如人上/山漸逺漸見所未見)則見初日之㸃或合¶
　于大光或較昨加大或魄中更生他㸃(如日出地先照/山顛次照平疇)¶
　¶
　¶
　¶
　¶
　(等/)以光先後知月面高庳此其徵已¶
第四論月光　太陽為萬光之原本其體至實(光大小如/體虚實如)¶
<pb:KR3f0013_WYG_031-8a>¶
　(煉鐵之光大于煉炭/之光鐵體實于炭也)其質極地(質不純者光亦/不純則不能大)其體為¶
　全球曲面(凡發光者不論曲面直面必須順平若凹凸/之面不能發大光稍有偏欹光則相奪亦不)¶
　(能/大)故在大圜中為大光之獨體月及經緯諸星之光皆¶
　從禀受焉(月借日光/古語則然)何以明之如月食甚時地球隔太¶
　陽之光露光極微目所難見一也日食甚時月在日與¶
　人目之間月之下魄不受日光人目見之則為黑色二也¶
　問月既無光乃兩食甚時亦有淡光此為何故曰體實¶
　無光而能受光而能發光兩食之時不受日光而經緯¶
<pb:KR3f0013_WYG_031-8b>¶
　諸星亦能映照相受相發因生微光矣¶
　月光有二一為對日而發光名曰正光一為日光不至¶
　而從所受之處相映發為微光名曰次光¶
　問月近日人見光小逺日人見光大何故曰月合朔時¶
　外大半受光(日體大月體小則/日必照月之大半)人自下土止視其内小¶
　半則無光既而生明所見漸大至一象限則己見其受¶
　　　　　　　　　　　光之大半故漸逺漸大也何¶
　　　　　　　　　　　謂日照月之大半如圖甲為¶
　　　　　　　　　　　日乙為月戊丁巳丙兩光線¶
<pb:KR3f0013_WYG_031-8b>¶
　切月體從丙從丁向乙作兩垂線成戊丁乙巳丙乙兩¶
<pb:KR3f0013_WYG_031-9a>¶
　直角則丁乙乙丙兩線不成一直線何者凡一直線截¶
　平行兩線其内兩角并與兩直角等反之若兩直線不¶
　平行即一端漸近一端漸逺其漸近内兩角必大于兩¶
　直角今設丁丙兩直角則丁乙乙丙不能以一直線與¶
　乙為角若從乙心作徑線必在丁丙兩㸃之上則丁庚¶
　丙必月周之大半矣¶
　系月近日受光之分大逺日受光之分小¶
　月體自無運動曷知之人所恒見斑駁之象終古不易¶
<pb:KR3f0013_WYG_031-9b>¶
　月朔時上大半為明下小半為魄月望時上小半為魄¶
　下大半為明兩弦各明魄半也如圖甲為日乙丙丁戊¶
　為月本天人在地為己月或上或下恒半為明半為魄¶
　　　　　　　　　　　　　　從人目作視線自見¶
　　　　　　　　　　　　　　月距日近光小距日¶
　　　　　　　　　　　　　　逺光大(從生明以後/漸長生魄以)¶
　　　　　　　　　　　　　　(後漸/消)¶
　人止見月體之小半人目一㸃也從㸃作兩線切一圏¶
　兩切線之内弧必圏之小半(如/圖)¶
<pb:KR3f0013_WYG_031-9b>¶
　系如上言日照月得大半人見月得小半則定望前後¶
<pb:KR3f0013_WYG_031-10a>¶
　各數刻月猶能發全光滿大半之限然後魄生而光減¶
　非若晦朔之間一瞬即生明也¶
　問日照月人見月各幾何數曰日月去地去人各有高¶
　庳近逺不等古法分月體周為三百六十度折中推得¶
　日照月為一百八十一度六分度之一人目見月為一¶
　百七十八度四分度之一日照地為一百八十○度二¶
　十五分半(月體地球其周分為/三百六十度與天等)¶
　如圖甲為日乙為月己為地日月之視徑約等(月在最/高日在)¶
<pb:KR3f0013_WYG_031-10b>¶
　(最高/衝)人目在戊則戊丙戊丁兩視線定見月之丙庚丁¶
　弧從月心乙向丙向丁作乙丙乙丁兩垂線成乙丁戊¶
　¶
　¶
　¶
　丙斜方形從乙戊平分之作乙丁戊直角形形有丁戊¶
　乙角一十五分四十○秒(日月視徑並約為/三十一分二十秒)即丁乙戊¶
　角必八十九度四十四分二十○秒其丁庚為見月之¶
　半弧倍之得一百七十九度二十八分四十○秒¶
<pb:KR3f0013_WYG_031-10b>¶
　若月徑為二十八分則所見弧之小餘三十二分¶
<pb:KR3f0013_WYG_031-11a>¶
　若月徑為三十三分則小餘二十七分¶
　因上圖推合朔時日照丙辛丁弧丙辛丁者丙庚丁之¶
　餘也是為一百八十○度三十一分二十秒¶
　用日距地之數及其比例推得日照地為一百八十○¶
　度二十五分三十六秒¶
　問月生明後其光曲抱月體至上弦下弦明魄之界則¶
　為直線望前望後明魄之界又為弧曲之線何故曰月¶
　本球體人目所見似為平面其理正如平儀然儀之子¶
<pb:KR3f0013_WYG_031-11b>¶
　午圏可當月周皆大圏也儀之極分交圏可當上下弦¶
　明魄之界皆直線也儀之時圏可當太隂每日距太陽¶
　　　　　　　　　　漸長漸消明魄之界皆弧曲線¶
　　　　　　　　　　也凡儀上大圏皆分球為兩平¶
　　　　　　　　　　分其全見者獨子午圏耳他諸¶
　　　　　　　　　　圏皆半見半在儀之彼面彼面¶
　　　　　　　　　　者在月則為上半球也(人所/不見)平¶
　儀曲線(即時/線)本是大圏斜絡于球止見其半故為不等¶
　撱圏(人視之為撱圏漸/消漸長故不等)之半月面中明魄界之弧曲線¶
<pb:KR3f0013_WYG_031-11b>¶
　本亦大圏因其斜絡止見為半亦不等撱圏之半也¶
<pb:KR3f0013_WYG_031-12a>¶
　其與平儀本理未能全合者儀上圏皆分球為兩平分¶
　此依上言月受光者大半不受者小半則明魄之照界¶
　别成一小圏為大圏之距等而非月球之中圏(中圏必/大圏也)¶
　(分球為/兩平分)人目所見之界其直線則距等圏之似直線(本/是)¶
　(圏也人/視為直)其弧曲線則亦距等撱圏之半也以此之故朔¶
　後三四日新月之兩端能過半周之界¶
　問月行每日去離太陽約十二度等也然朔前後光魄¶
　消長之分數少兩弦前後消長之分數多望前後復少¶
<pb:KR3f0013_WYG_031-12b>¶
　人于定望前後一二日見月光如不易何故曰月體本¶
　圓圓面之上必有兩圏皆為明魄之界一為日所照之¶
　界一為人所見之界兩圏於定朔時相合為一(照與見/相反)¶
　定望時亦合為一(照與見/相同)過朔望漸相離(如兩交圏結/于兩極漸展)¶
　(漸離相離之處若黄/赤二道之距逺度也)兩界圏之距間則人所見月體有¶
　光之分也以此推之人目所見為球之正面如平儀之¶
　極分交圏也兩界合圏在球之側面如平儀之子午圏¶
　也初日相離距度若干人側視之則見少如時圏之近¶
　子午度分等人側視之則見狹兩弦時距度亦若干人¶
<pb:KR3f0013_WYG_031-12b>¶
　平視之則見多如時圏之近極分圏度分等人平視之¶
<pb:KR3f0013_WYG_031-13a>¶
　則見廣也故朔望之消長非少而見少兩弦之消長非¶
　　　　　　　　　　　　　多而見多也如圖甲為¶
　　　　　　　　　　　　　日乙為地丙為月丁丙¶
　　　　　　　　　　　　　戊庚為人所見月之半¶
　　　　　　　　　　　　　己丙庚丁為日所照月¶
　之半丁庚為兩界之距間即本時人見月體有光之面¶
　也(從目日及月心作甲乙丙三角平/面平分月體則己丁庚戊為圖面)甲乙丙角形有甲¶
　乙(日距/地心)約一千二百地半徑有乙丙(月距/地心)約六十地半¶
<pb:KR3f0013_WYG_031-13b>¶
　徑又有甲乙丙角為月距日之度(試作癸子弧即/得乙角之度)求丙¶
　甲乙角設月距日之乙角為四十度算得一度五十五¶
　分以并四十度得四十一度五十五分又引長乙丙成¶
　甲丙辛外角即與丁丙庚角等(庚丁壬丁壬辛皆四分/之一各減共用之丁壬)¶
　(其兩/餘等)甲丙辛外角與相對之兩内角等即丁庚弧亦與¶
　兩内角等則月距日四十度人所見月體有光之分約¶
　得四十二度(言約者未定之辭也如上論月體明魄兩/界圏似大圏而實距等圏則有差又約月)¶
　(距地為六十地半徑然時多時少日距地為一千二百/地半徑亦時多時少又月經度距日四十度或在南或)¶
　(在北亦有差/是故約言之)¶
<pb:KR3f0013_WYG_031-13b>¶
　系若測得月體明魄兩界之比例可推月距日之度即¶
<pb:KR3f0013_WYG_031-14a>¶
　上圖說反用之¶
　二系若欲圖某日之月光界先求月距太陽若干度分¶
　　　　　　　　　次依上法求月面半徑上明魄界¶
　　　　　　　　　若干度分從兩極(月面上兩極定/為過白道兩極)¶
　　　　　　　　　(之大圏線或與/白道為直角)作撱圏之半乃本¶
　　　　　　　　　日所見月面有光之界也若未至¶
　　　　　　　　　九十度光作角形若過九十度作¶
　未成圓形如圖甲丙為月之兩極丁戊為明魄之界甲¶
<pb:KR3f0013_WYG_031-14b>¶
　戊丙線為本日之月光界甲戊丙丁為兩角之形甲戊¶
　丙乙為未成圓形¶
　用上法推凡月光界為全徑¶
　十分之一距日二十六度¶
　十分之二距日四十度半¶
　十分之三距日六十度¶
　十分之四距日七十二度半¶
　十分之五距日九十度弦也¶
　十分之六距日一百○七度半¶
<pb:KR3f0013_WYG_031-14b>¶
　十分之七距日一百二十度¶
<pb:KR3f0013_WYG_031-15a>¶
　十分之八距日一百三十五度半¶
　十分之九距日一百五十四度¶
　滿十分距日一百八十度望也¶
　以上數依目測為定若推算當求月高庳求白道緯度¶
　當有㣲差¶
　問月望時中心光色稍淺四周光色特深何故曰月體¶
　圓中心體一分發光一分四周體三分發光一分一分¶
　者所受日光少故發光淺三分者所受日光多故發光¶
<pb:KR3f0013_WYG_031-15b>¶
　深如圖甲為月體乙為目見月之角從角分為十分中¶
　¶
　¶
　¶
　一分見月周一十一度有竒旁一分見月周二十(五度/有竒)¶
　　　　　　　問日月出地平之高度等同用一表其¶
　　　　　　　景長短不等何故曰上文言月距地視¶
　　　　　　　日為甚近又曰地面與月天有比例則¶
　　　　　　　表末不在地心者簡二論按圗甚易明¶
<pb:KR3f0013_WYG_031-16a>¶
　論四餘辨天行無紫炁第二十九¶
舊厯七政之外别有四餘謂之四隐曜一曰羅㬋為火之¶
　餘氣二曰計都為土之餘氣三曰紫炁為木之餘氣四¶
　曰月孛為水之餘氣羅計之名梵語也其説後出隂陽¶
　家以此推人禄命頗不經至于紫炁一曜即又天行所¶
　無有而作者妄增之後來者妄信之更千餘嵗未悟也¶
　今欲測候既無象可明欲推算復無數可定欲論述又¶
　無理可據所以未從斷棄者或不能考定三之實有故¶
<pb:KR3f0013_WYG_031-16b>¶
　不能灼見一之實無耳兹各論如左¶
　羅計者黄道與白道相遇之兩交也舊法謂之正交中¶
　交亦名天首天尾西法謂之龍首龍尾若求月距羅計¶
　宫度法先推月離宫度以加交行宫度即得其行度體¶
　勢詳本篇第四第二十五¶
　月孛者月行之最遲也本篇本法用兩小輪則為次輪¶
　行本輪之最高為月離次輪之最逺於距地為極逺以¶
　視平行為極遲然依本法本論則無從得其周天行度¶
　欲得周天行度依次法用不同心圏鮮之則月孛者其¶
<pb:KR3f0013_WYG_031-16b>¶
　負中距圏之最高也前本觧定其本行為每日六分四¶
<pb:KR3f0013_WYG_031-17a>¶
　　　　　　　　　　十○秒五十五微○六纎每年¶
　　　　　　　　　　行四十○度三十八分○九秒¶
　　　　　　　　　　三十二微凡三千二百三十二¶
　　　　　　　　　　日三十七刻一十二分而行天¶
　　　　　　　　　　一周或稱八平年三百一十二¶
　　　　　　　　　　日有竒而行天一周¶
　　　　　　　　　　推月孛距度法依太隂恒年表¶
　　　　　　　　　　有平日太隂距節氣若干有太¶
<pb:KR3f0013_WYG_031-17b>¶
　　　　　　　　　　隂距自行輪最高若干(是名/引數)兩¶
　數相減得太隂距孛㸃若干又于月離某宫度去減距¶
　孛度分得孛㸃所在宫度分¶
　孛者悖也是為月行之最遲一悖也又逆經度行二悖¶
　也又違天左旋三悖也厯家遂以當彗孛謬甚矣彗孛¶
　非時之變象豈有行度可指可推乎又因其在最高故¶
　極遲若在最庳則極疾舊說謂最高極疾最庳極遲即¶
　遲疾順逆一一相背繇不知月轉左旋故耳¶
　謂天行無紫炁者何也曰舊説謂紫炁生于閏餘閏餘¶
<pb:KR3f0013_WYG_031-17b>¶
　者朔周不及氣盈之數也是不屬太陽不屬五緯則為¶
<pb:KR3f0013_WYG_031-18a>¶
　太隂厯中之行度率無疑矣考太隂厯之行度展轉相¶
　生凡有十種此外無有今先述如左¶
　第一太隂每日距節氣行一十三度一十○分三十五¶
　　秒¶
　第二太隂每日距本輪最高行(名前/引數)一十三度○三分¶
　　五十三秒五十六微¶
　第三距交日行一十三度一十三分四十五秒三十九¶
　　微(距節行并/入交行分)¶
<pb:KR3f0013_WYG_031-18b>¶
　諸厯上三行為月厯之根本篇一二卷測定訖因此三¶
　　行更生七行¶
　第四於第一行内去减太陽日平行五十九分○八杪¶
　　二十○微為每日太隂距太陽得一十二度一十一¶
　　分三十六秒四十一微¶
　第五以一二行相減得六分四十一秒○五微為自行¶
　　本輪之最高行分即月孛¶
　第六以一三相減得交行每日三分一十一杪因月平¶
　　行順經度右旋交行逆經度左旋積日相違故是名¶
<pb:KR3f0013_WYG_031-18b>¶
　　正交中交即羅㬋計都¶
<pb:KR3f0013_WYG_031-19a>¶
　第七太陽日平行交行兩并得六十二分一十九秒二¶
　　十○微為太陽每日距交分¶
　第八置太陽平行分去減太隂最高行(月孛/行分)得五十二¶
　　分二十七秒一十五微為太陽每日距太隂最高之¶
　　行分¶
　第九太隂最高行交行兩并得九分五十二秒○五微¶
　　為太隂最高之距交分¶
　第十太隂行次輪日二十四度二十二分五十三秒強¶
<pb:KR3f0013_WYG_031-19b>¶
　　以減太隂自行一十三度○三分五十三秒五十六¶
　○㣲餘一十一度一十九分弱為兩自行之較差分¶
　右十行皆用太陽太隂諸行反覆加減而得所以然者¶
　六曜各有平行自行次自行匪平匪順必依太陽為凖¶
　以得其實行故也又六曜之行不相連逮月厯諸行止¶
　此十端無縁得有閏餘一行糅雜其間矣¶
　凡天行之數其初也必發于端其究也必復于端發端¶
　者起算之界復端者滿周而還于故處也從此論其合¶
　違齊其多寡大至萬億細極纎芒始于紛綸終于畫一¶
<pb:KR3f0013_WYG_031-19b>¶
　矣若紫炁以閏餘為紀竟不知何所起何所止據云二¶
<pb:KR3f0013_WYG_031-20a>¶
　十八年而行天一周謂此十閏之數閏何以終于十乎¶
　十閏者不足二十七年非二十八也其初根又始于二¶
　十二十者何物乎意者十九年而一章從兹託始乎依¶
　彼法乗除正得二十七年而十九年之七閏又非定率¶
　也又何以從七閏始十閏終也或又以二十為土木相¶
　㑹之年是則誠然然氣朔盈虛于二星曷與焉此為牽¶
　合傅㑹不倫尢甚特遁辭矣三率乗除之法必縁比例¶
　等也通閏之與二十氣策之與紫炁周積是何比例而¶
<pb:KR3f0013_WYG_031-20b>¶
　得聨為四率履端無始歸餘無終舉正無中妄作焉耳¶
　周天諸道諸行諸㸃皆天之所設也因而測量揆度立¶
　為諸率以便推算皆人之所設也閏餘之法既有氣盈¶
　朔虛為天設之㸃因而以少减多得其通閏每嵗十日¶
　有竒則人之所為足濟于事矣柰何復以加減之一率¶
　妄設一周行于天上乎即如嚮者太隂十率皆從加減¶
　得之以為推步之用亦可各設一周行于天上乎五緯¶
　諸星略似太隂若皆然者周天各道不亦紛紜(而無所/至極哉)¶
　四餘厯自漢太初以至元授時諸名家皆不著即西國¶
<pb:KR3f0013_WYG_031-20b>¶
　之厯屢行于前代矣唐人再用九執厯一為太史令瞿¶
<pb:KR3f0013_WYG_031-21a>¶
　曇羅一為太史監瞿曇悉逹傳其法者為厯官陳𤣥景¶
　寫其術而未盡者為大慧禪師僧一行元人嘗行萬年¶
　厯其人為扎馬魯丁隂用其法者為王恂郭守敬國初¶
　譯回回厯其人為靈䑓郎海達兒回回大師馬沙亦黒¶
　馬哈木傳譯則簡討吳伯宗亦皆無所謂四餘者何故¶
　羅計二行則己為正中二交月孛一行則己為最遲行¶
　度不煩更借他名紫炁一術則亦皆知其無當矣故無¶
　論唐以前未聞其說即唐以後傳其説矣而中西兩家¶
<pb:KR3f0013_WYG_031-21b>¶
　凡為正術者皆棄弗錄也葢其法名為西厯而實西國¶
　之旁門如所稱西域星經都頼聿斯經及婆羅門李弼¶
　乾作十一曜星行厯皆詖辭耳鮑該曹士薦嘗業之然¶
　士薦所為書止羅計二隠曜立成厯而先是李淳風亦¶
　止作月孛法五代王朴作欽天厯以羅計為蝕神首尾¶
　行之民間小厯可見紫炁一術即用彼法者猶棄弗錄¶
　也今世傳金重修大明厯四餘法或以譏元時造厯者¶
　為失傳夫金元相去未逺元初本承用金厯何遽失傳¶
　則是趙知㣲之猥濫如此術及轉神厯皆俚鄙不經殆¶
<pb:KR3f0013_WYG_031-21b>¶
　耶律楚材王恂郭守敬諸人所諱也何足述哉¶
<pb:KR3f0013_WYG_031-22a>¶
　古今交食考第三十¶
崇禎元年戊辰為總積六千三百四十一年今上考總積¶
三千九百九十三年為周平王四十九年己未西三月十¶
　九日曜三日(言三日者火星之/日為翼尾室觜宿)太陽躔娵訾宫二十四¶
　度半子正後八刻○五分(順天府時/刻下同)月全食¶
三千九百九十四年為周平王五十年庚申西三月初八¶
　日曜七日(十日者填星之日/為氐女胃栁宿)太陽躔娵訾宫一十三度¶
　四十五分子正後一十八刻○五分月食四分之一在¶
<pb:KR3f0013_WYG_031-22b>¶
　南¶
本年西九月初一日曜二日(二日者太隂之日/為心危畢張宿)太陽躔鶉¶
　尾宫三度一十五分子正後四刻○五分月食大半在¶
　北¶
四千○九十三年為周襄王三十一年庚子西四月二十¶
　二日曜一日(一日者太陽之日/為房虛昴星宿)太陽躔降婁宫二十七¶
　度○五分西子正後四十一刻○五分(言西時刻者中/厯食在畫不見)¶
　(下/同)月食四分之一在南¶
四千一百九十一年為周景王二十二年戊寅西七月丁¶
<pb:KR3f0013_WYG_031-22b>¶
　六日曜五日(五日者木星之日/為角斗奎井宿)太陽躔鶉首一十八度¶
<pb:KR3f0013_WYG_031-23a>¶
　一十二分子正後一十四刻○五分月食二分之一在¶
　北¶
四千二百一十二年為周敬王十九年庚子西十一月十¶
　九日曜三日太陽躔析木(度分/闕)子正後一十六刻一十¶
　分月食四分之一在南¶
四千二百二十三年為周敬王二十九年庚戌西四月二¶
　十五日曜五日太陽躔大梁(度分/闕)子正後一十六刻○¶
　五分月食六分之一在南¶
<pb:KR3f0013_WYG_031-23b>¶
四千三百三十一年為周安王十九年戊戌西十二月二¶
　十三日太陽躔析木十八度一十九分西子正後四十¶
　七刻月食小半(食限内/六刻)¶
四千三百三十二年為周安王二十年己亥西六月十八¶
　日曜六日(六日者太白之日/為元牛婁鬼宿)太陽躔大梁二十一度四¶
　十九分子正後六刻○五分月全食(食限内/十二刻)¶
本年西十二月十二日曜一日太陽躔析木十七度半子¶
　正後十四刻○五分月全食(食十/二刻)¶
四千五百一十三年為漢高祖六年庚子西九月二十二¶
<pb:KR3f0013_WYG_031-23b>¶
　日曜七日太陽躔鶉尾二十六度○六分子正後一刻¶
<pb:KR3f0013_WYG_031-24a>¶
　○五分月全食¶
四千五百一十四年為漢高祖七年辛丑西二月二十日¶
　曜三日太陽躔娵訾二十六度一十七分子正後二十¶
　七刻月全食(食十/二刻)¶
本年西九月十二日曜四日(四日者水星之日/為軫箕壁参宿)太陽躔鶉¶
　尾十一度一十二分　子正後四十五刻月全食¶
四千五百四十○年為漢文帝六年丁卯西五月初一日¶
　曜七日太陽躔大梁六度○四分　子正後三十一刻¶
<pb:KR3f0013_WYG_031-24b>¶
　月食十二分之七在北¶
四千五百七十三年為漢景帝後元三年庚子西正月二¶
　十七日曜四日太陽躔𤣥枵五度○八分子正後十四¶
　刻○五分月食四分之一在南¶
四千八百三十八年為漢安帝延光四年乙丑西四月初¶
　五日曜五日太陽躔降婁約一十五度子正後七刻○¶
　四分月食六分之一在南¶
　右十七食上古依巴谷墨端等所測¶
四千八百四十六年為漢順帝陽嘉二年癸酉西五月初¶
<pb:KR3f0013_WYG_031-24b>¶
　六日曜四日太陽躔實沈十三度一十四分子正後八¶
<pb:KR3f0013_WYG_031-25a>¶
　刻○一十分月全食¶
四千八百四十七年為漢順帝陽嘉三年甲戌西十月二¶
　十日曜四日太陽躔夀星二十五度○六分子正後十¶
　七刻一十分月食六分之五在北¶
四千八百四十九年為漢順帝永和元年丙子西二月初¶
　六日曜二日太陽躔娵訾十四度一十二分　子正後¶
　三十七刻一十分月食二分之一在北¶
　右三食多禄某所測¶
<pb:KR3f0013_WYG_031-25b>¶
五千五百九十六年為唐僖宗中和三年癸卯西七月二¶
　十三日太陽躔鶉火四度○二分子正後三刻○九分¶
　月食六分之五¶
五千六百○四年為唐昭宗大順二年辛亥西八月初八¶
　日亞刺得國北極出地三十○度一十五分在順天府¶
　西里差一十九刻本方午正後四刻○五分太陽躔鶉¶
　火一十九度一十四分日食三分之二¶
五千六百○五年為唐昭宗景福元年壬子西正月二十¶
　三日本國午正後五刻太陽躔析木八度三十七分日¶
<pb:KR3f0013_WYG_031-25b>¶
　食二分之一¶
<pb:KR3f0013_WYG_031-26a>¶
五千六百一十四年為唐昭宗天復元年辛酉西八月初¶
　三日太陽躔鶉火十四度三十六分本國子正後三十¶
　三刻○五分月食不盡¶
　右四食亞巴徳所測¶
嘉靖二十四年乙巳總積六千二百五十八年西十月二¶
　十六日禄法府北極出地五十○度五十○分在順天¶
　府西里差三十○刻四十○秒本地午正後十六刻日¶
　將入(極高近冬/至故日短)順天府為午正後四十六刻○五分(不/見)¶
<pb:KR3f0013_WYG_031-26b>¶
　(食/)日食三十一分之一十二分¶
嘉靖二十五年丙午總積六千二百五十九年西正月二¶
　十四日本地子正後三十五刻○八分順天府為午正¶
　後五刻○七分一十六秒日食六分之五在南¶
　右二食日瑪用弧矢儀測¶
正徳六年辛未總積六千二百二十四年西十月(望日/闕)太¶
　陽平行躔夀星二十四度一十三分視行躔二十二度¶
　二十五分子正後二十八刻○五分(順天府時/刻下同)月全食¶
嘉靖元年壬午總積六千二百三十五年西九月望日太¶
<pb:KR3f0013_WYG_031-26b>¶
　陽平行躔鶉尾二十三度四十九分視行躔二十二度¶
<pb:KR3f0013_WYG_031-27a>¶
　一十二分子正後三十一刻月全食¶
嘉靖二年癸未總積六千二百三十六年西八月望日太¶
　陽平行躔鶉尾十三度○二分視行一十一度二十一¶
　分子正後六十三刻○五分月食(分數/闕)¶
正徳四年己巳總積六千二百二十二年西七月月在正¶
　交前太陽躔實沈二十一度子正後二十四刻一十分¶
　月食四分之三在南¶
𢎞治十三年庚申總積六千二百一十三年西十一月太¶
<pb:KR3f0013_WYG_031-27b>¶
　陽躔大火二十三度一十一分子正後三十五刻一十¶
　分月食六分之五¶
天順元年丁丑總積六千一百七十○年西九月望日子¶
　正後二十四刻一十一分月全食食既至生光為時五¶
　刻一十分(若翰王山所測/用星之高定時)¶
天順四年庚辰總積六千一百七十三年西七月望日子¶
　正後一十三刻○三分月食三分之一強¶
本年西十二月望日子正後三十三刻一十一分月全食¶
　食既至生光為時四刻○八分初虧時北河大星月南¶
<pb:KR3f0013_WYG_031-27b>¶
　河大星叅相直復圎時北河次星月南河大星叅相直¶
<pb:KR3f0013_WYG_031-28a>¶
　此於瞻測時用恒星推算定原推之疎宻也¶
天順五年辛巳總積六千一百七十四年西十二月望日¶
　月食六分之五隂雲不見初虧復圓以星測得食甚為¶
　子正後一刻○九分¶
成化十七年辛丑總積六千一百九十四年西三月望日¶
　入爾瑪你亞國北極出地四十九度二十六分在順天¶
　府西里差二十八刻○二分日食十二分之十一用日¶
　軌高測得本地初虧午正後一十三刻一十一分復圓¶
<pb:KR3f0013_WYG_031-28b>¶
　二十一刻一十三分¶
　右十食歌白泥所測¶
近嵗西史第谷細測月食為今譔月離表新法之原¶
萬厯元年癸酉總積六千二百八十六年西十二月望日¶
　子正後十二刻○三分月全食(時刻為食/甚下同)原推太陽躔¶
　析木二十六度五十分臨時實候得月離與太陽衝在¶
　五十一分月離表與天驗差一分於時月自行為二百¶
　三十四度二十四分¶
萬厯四年丙子總積六千二百八十九年西十月望日子¶
<pb:KR3f0013_WYG_031-28b>¶
　正後二十五刻一十分月食先推太陽躔夀星二十四¶
<pb:KR3f0013_WYG_031-29a>¶
　度三十○分二十○秒實測月離三十三分表驗差二¶
　分二十○秒¶
萬厯五年丁丑總積六千二百九十○年西四月望日子¶
　正後十五刻○五分月全食先推太陽在降婁二十二¶
　度四十七分一十秒實測月離五十二分表驗差四分¶
　五十○秒¶
本年西九月望日子正後三十二刻○三分月全食先推¶
　太陽在夀星十三度二十三分二十○秒實測月離二¶
<pb:KR3f0013_WYG_031-29b>¶
　十四分四十秒表驗差一分二十○秒¶
萬厯六年戊寅總積六千二百九十一年西九月望日子¶
　後三十三刻○九分月食二十四分之五先推太陽躔¶
　夀星二度一十九分實測月離二十一分一十五杪表¶
　驗差二分一十五杪¶
萬厯八年庚辰總積六千二百九十三年西正月望日子¶
　正後二十○刻○十分月全食先推太陽躔𤣥枵二十¶
　一度二十八分一十秒實測月離二十五分四十五杪¶
　表驗差二分三十五秒¶
<pb:KR3f0013_WYG_031-29b>¶
萬厯九年辛已總積六千二百九十四年西正月望日子¶
<pb:KR3f0013_WYG_031-30a>¶
　正後二十○刻月全食先推太陽躔𤣥枵十度○四分¶
　五十○秒實測月離二分表騐差二分五十○秒¶
本年西七月望日子正後四十八刻月全食先推太陽躔¶
　鶉火三度四十○分五十○秒實測月離三十七分三¶
　十○秒表驗差三分二十○秒¶
萬厯十二年甲申總積六千二百九十七年西十一月望¶
　日子正後三十二刻○九分月全食先推太陽躔大火¶
　二十五度四十九分一十五杪實測月離五十○分三¶
<pb:KR3f0013_WYG_031-30b>¶
　十六秒表驗差一分二十○秒¶
萬厯十五年丁亥總積六千三百○○年西九月望日子¶
　正後十八刻月食四十八分之三十九(約十六分/之十三)先推¶
　太陽躔鶉尾二十三度○八分三十六秒實測月離十¶
　分四十○秒表騐差二分¶
萬厯十六年戊子總積六千三百○一年西三月望日子¶
　正後四十○刻○二分月全食先推太陽躔娵訾二十¶
　二度四十九分實測月離四十八分表驗差一分¶
萬厯十八年庚寅總積六千三百○三年西十二月望日¶
<pb:KR3f0013_WYG_031-30b>¶
　子正後八刻月食(分數/闕)先推太陽躔星紀十九度○一¶
<pb:KR3f0013_WYG_031-31a>¶
　分二十○秒實測月離三分四十○秒表驗差三分二¶
　十○秒¶
萬厯二十年壬辰總積六千三百○五年西六月望日子¶
　正後二十一刻○五分月食三分之二先推太陽躔鶉¶
　首三度一十五分實測月離一十六分表驗差一分¶
本年西十一月望日子正後十刻一十一分月食先推太¶
　陽躔析木二十七度一十五分二十○秒實測月離十¶
　六分一十五秒表驗差五十五杪¶
<pb:KR3f0013_WYG_031-31b>¶
萬厯二十二年甲午總積六千三百○七年西十月望日¶
　子正後五十刻○一分月食先推太陽躔大火五度二¶
　十九分三十○秒實測月離三十一分三十○秒表騐¶
　差二分¶
萬厯二十三年乙未總積六千三百○八年西四月望日¶
　子正後四十六刻月全食先推日躔大梁三度二十四¶
　分三十○秒實測月離二十九分表騐差四分三十秒¶
本年西十月望日子正後六十二刻月全食先推太陽躔¶
　夀星二十四度一十五分四十五秒實測月離十八分¶
<pb:KR3f0013_WYG_031-31b>¶
　二十○秒表驗差二分三十六秒¶
<pb:KR3f0013_WYG_031-32a>¶
萬厯二十四年丙申總積六千三百○九年西四月望日¶
　子正後一十七刻一十分月食先推日躔降婁二十三¶
　度○九分三十六秒實測月離十三分一十五秒表騐¶
　差三分四十○秒¶
萬厯二十六年戊戌總積六千三百一十一年西二月望¶
　日子正後五十二刻○七分月食二十五分之二十三¶
　先推太陽躔𤣥枵二度二十二分實測月離三十○分¶
　二十四秒表驗差一分二十六秒¶
<pb:KR3f0013_WYG_031-32b>¶
本年西八月望日子正後十刻○七分月全食先推太陽¶
　躔鶉火二十三度一十二分一十五秒實測月離八分¶
　二十○秒表驗差四分¶
萬厯二十七年己亥總積六千三百一十二年西正月望¶
　日子正後五十一刻一十一分月全食先推太陽躔𤣥¶
　枵二十一度一十一分實測月離一十分三十秒表驗¶
　差一分¶
　右二十一食第谷所自測¶
萬厯三十七年己酉總積六千三百二十二年西七月望¶
<pb:KR3f0013_WYG_031-32b>¶
　日子正後二十八刻○十分月食先推太陽躔鶉首二¶
<pb:KR3f0013_WYG_031-33a>¶
　十四度一十分實測月離十二分一十二秒表騐差二¶
　分○十二秒¶
萬厯四十一年癸丑總積六千三百二十六年西十月望¶
　日子正後九十一刻一十二分月食先推太陽躔大火¶
　五度一十三分一十五秒實測月離十三分五十○秒¶
　表騐差三十五秒¶
　右二食第谷門人所測¶
　¶
<pb:KR3f0013_WYG_031-33b>¶
　¶
　¶
　¶
　¶
　¶
　¶
　¶
　¶
　¶
<pb:KR3f0013_WYG_031-33b>¶
　新法算書巻三十一¶
