# -*- mode: mandoku-view; -*-
#+TITLE: 新法算書
#+DATE: 2015-08-24 23:09:33.165969
#+PROPERTY: ID KR3f0013
#+PROPERTY: BASEEDITION WYG    
#+PROPERTY: JUAN 提要
<pb:KR3f0013_WYG_000-1a>¶
欽定四庫全書　　　　　子部六¶
　新法算書　　　　　　　天文算法類一(推歩之/屬)¶
　　提要¶
　　　　(臣/)等謹案新法算書一百卷明大學士徐光¶
　　　　啟太僕寺少卿李之藻光禄寺卿李天經及¶
　　　　西洋人龍華民鄧玉函羅雅谷湯若望等所¶
　　　　修西洋新厯也明自成化以後歴法愈謬而¶
　　　　臺官墨守舊聞朝廷亦憚於改作建議者俱¶
<pb:KR3f0013_WYG_000-1b>¶
　　　　格不行萬厯中大西洋人龍華民鄧玉函等¶
　　　　先後至京俱精究律法五官正周子愚請令¶
　　　　叅訂修改禮部因舉光啟之藻任其事而庶¶
　　　　務因循未暇開局至崇禎二年推日食不騐¶
　　　　禮部乃始奏請開局修改以光啟領之時滿¶
　　　　城布衣魏文魁著厯元歴測二書令其子獻¶
　　　　諸朝光啟作學厯小辨以斥其謬文魁之説¶
　　　　遂絀於是光啟督成厯書數十卷次第奏進¶
<pb:KR3f0013_WYG_000-2a>¶
　　　　而光啟病卒李天經代董其事又續以所作¶
　　　　厯書及儀器上進其書凡十一部曰法原曰¶
　　　　法數曰法算曰法器曰㑹通謂之基本五目¶
　　　　曰日躔曰恒星曰月離曰日月交㑹曰五緯¶
　　　　星曰五星交㑹謂之節次六目書首為修厯¶
　　　　縁起皆當時奏疏及考測辨論之事書末厯¶
　　　　法西𫝊新法表異二種則湯若望入¶
　　　本朝後所作而附刻以行者其中有解有術有¶
<pb:KR3f0013_WYG_000-2b>¶
　　　　圖有考有表有論皆鈎深索𨼆宻合天行足¶
　　　　以盡歐羅巴厯學之藴然其時牽制於廷臣¶
　　　　之門户雖詔立兩局累年測騐明知新法之¶
　　　　宻竟不能行迨¶
　　聖代龍興乃因其成帙用備疇人之掌豈非¶
　天之所祐有開必先莫知其然而然者耶越我¶
　聖祖仁皇帝天亶聰明乾坤合契¶
　御製數理精藴厯象考成諸編益復推闡㣲茫窮究¶
<pb:KR3f0013_WYG_000-3a>¶
　　　　正變如月離二三均數分為二表交食改黄¶
　　　　平象限用白平象限方位以髙弧定上下左¶
　　　　右又増借根方法解對數法解於㸃線面體¶
　　　　部之末皆是書所未能及者八線表舊以半¶
　　　　徑數為十萬各線數逐分列之今改半徑數¶
　　　　為千萬各線數逐十秒列之用以步算尤為¶
　　　　徑捷至¶
　　欽定厯象考成後編日月以本天為撱圓交食以¶
<pb:KR3f0013_WYG_000-3b>¶
　　　　日月兩經斜距為白道以視行取視距推步¶
　　　　之宻垂範萬年又非光啟等所能企及然授¶
　　　　時改憲之所自其源流實本於是編故具録¶
　　　　存之庶論西法之權輿者有考於斯焉乾隆¶
　　　　四十六年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
