# -*- mode: mandoku-view; -*-
#+TITLE: 新法算書
#+DATE: 2015-08-24 23:09:33.186806
#+PROPERTY: ID KR3f0013
#+PROPERTY: BASEEDITION WYG    
#+PROPERTY: JUAN 卷一
<pb:KR3f0013_WYG_001-1a>¶
欽定四庫全書¶
　新法算書卷一　　　　　明　徐光啟等　撰¶
　　縁起一¶
皇帝勅諭太子賓客禮部左侍郎兼翰林院侍讀學士徐¶
光啓朕惟授時欽若王者所以格天觀運畫圖羲和所以¶
底日夷考大衍繫卦九疇五紀之書馮相保章之職辨三¶
辰而察九野至詳且備然造厯者多門而乩疑者互證甘¶
石莫究禆梓難通及至眎䘲考詳言盈轉縮天保迷于申¶
<pb:KR3f0013_WYG_001-1b>¶
卯孔氏示於辰房代有成規誰𠂻聚訟自太祖闢乾大統¶
驗七政之交會為行度無差迨神宗出震延禧握三生之¶
命苞而屢議修舉誕及朕躬膺兹帝命頃因日食不合會¶
議宜請更修特允廷推命爾督領改修厯法事務爾宜廣¶
集衆長虚心採聽因數察理探&KR0296;推𤣥據爾所陳四欵之¶
三十三條按之歳功五行之二十四氣凡歳差歳實之異¶
測日測月之岐三大三小為定朔定望之樞一大一小為¶
平朔平望之凖法宜稽于四應氣宜印于二分黄道赤道¶
之逺近懸殊度多度寡之増減靡泥算天行而置閏定中¶
<pb:KR3f0013_WYG_001-1b>¶
極以握衡合與犯之互乘經與緯之相錯漏壺窺晝夜之¶
<pb:KR3f0013_WYG_001-2a>¶
長短圭表轉左右之交旋總之遲速之天象可摹而積久¶
則進退多爽異同之師法可質而守株則踈密胥乖析之¶
則天時人事陽徳隂功須究釐于分秒約之則觀象測景¶
候時籌策憑儀器以推求西法不妨于兼収諸家務取而¶
參合用人必求其當製象必覈其精較正差訛増補闕略¶
庶宿離之不忒璿籥環璣而工績之咸熙璧輪應琯和協¶
八風之律職符二正之司闡千古之厯元成一朝之鉅典¶
朕則爾庸倘玩忽㒺功因仍乖次責有攸歸爾其慎之故¶
<pb:KR3f0013_WYG_001-2b>¶
諭崇禎二年九月十三日¶
五月初三日題頃該文書官楊澤恭捧到勅諭欽天監推¶
算日食前後刻數俱不對天文重事這等錯誤卿等傳與¶
他姑恕一次以後還要細心推算如再錯誤重治不饒欽¶
此臣等是日赴禮部與尚書何如寵侍郎徐光啓候期救¶
䕶據光啓推算本日食止二分有餘不及五刻已驗之果¶
合亦以監推為有誤乃蒙皇上蚤已鑒及仰見我皇上克¶
謹天戒無一時一刻稍敢怠遑臣等謹即傳示禮部轉行¶
該監申飭外原奉勅諭尊藏閣中又同時發下宣大督師¶
<pb:KR3f0013_WYG_001-2b>¶
王象乾馬折改票一本適樞臣王洽來見臣等於東閣臣¶
<pb:KR3f0013_WYG_001-3a>¶
等業將㫖意反覆與商其中利弊原委非部奏不能詳悉¶
謹擬令樞臣詳議具覆並掲囘奏以聞¶
禮部掲為日食事今將豫算本年五月初一日乙酉朔日¶
食厯三種開列于後¶
　據大統厯推算¶
日食三分二十四秒¶
　初虧巳正三刻　　西南¶
　食甚午初三刻　　正南¶
<pb:KR3f0013_WYG_001-3b>¶
　復圓午正三刻　　東南　　共八刻¶
食甚日躔黄道參宿九度一十分三十三秒¶
　據囘囘厯推算¶
日食五分五十二秒¶
　初虧午初三刻　　西南¶
　食甚午正三刻　　正南¶
　復圓未初三刻　　東南　　共八刻¶
食甚日躔黄道申宫二十九度四十六分九秒¶
　用新法推算¶
<pb:KR3f0013_WYG_001-3b>¶
順天府二分有竒¶
<pb:KR3f0013_WYG_001-4a>¶
　初虧巳正三刻二分算外下同　　西南¶
　食甚午初二刻六分　　正南¶
　復圓午初四刻六分　　東南¶
　　共五刻四分¶
　應天府六分有竒¶
　杭州府六分三十秒有竒¶
　廣州府九分有竒¶
　瓊州府食既¶
<pb:KR3f0013_WYG_001-4b>¶
　大寧開平等處不食¶
食甚日躔黄道申宫二十九度四十五分零五秒¶
崇禎二年四月二十九日¶
禮部題為日食事祠祭司案呈奉本部送本月初三日奉¶
㫖傳諭内閣欽天監推算日食前後刻數俱不對天文重¶
事這等錯誤卿等傳與他姑恕一次以後還要細心推算¶
如再錯誤重治不饒欽此欽遵傳出到部送司隨行該監¶
查取推算官員職名據該監五官夏官正等官戈豐年等¶
囘稱備陳日食時刻少差切照本監所用大統厯乃國初¶
<pb:KR3f0013_WYG_001-4b>¶
監正元統所定其實即元太史郭守敬等所造授時厯也¶
<pb:KR3f0013_WYG_001-5a>¶
二百六十年來厯官按法推步一毫未嘗增損非惟不敢¶
亦不能若妄有竄易則失之益逺矣切詳厯始于唐堯至¶
今四千年其法從粗入細從踈入宻漢唐以來有差至二¶
日一日者後有差一二時者至于守敬授時之法古今稱¶
為極宻然中間刻數依其本法尚不能無差故向來遵用¶
推算每有一二刻不合若在早晚又不止一二刻矣此其¶
立法固然非職自能更改亦非敢鹵莽失誤也豈惟職等¶
即守敬以至元十八年成厯越十八年為大徳三年八月¶
<pb:KR3f0013_WYG_001-5b>¶
已推當食而不食大徳六年六月又食而失推載在律厯¶
志可查也是時守敬方以昭文殿大學士知太史院事亦¶
付之無可奈何盖一時心思技術已盡於此不能復有進¶
步矣夫彼立法者尚然況職等斤斤守法者哉切聞創始¶
難工増修易善自古以來每覺差訛即令專門宿學之臣¶
為之修改故漢厯改五次魏至隋改十三次唐至五代改¶
十六次宋改十八次金元改三次獨我朝二百六十年未¶
經修改中間又有年逺數盈及嵗差增損諸事致差之因¶
非一端也今欲循守舊法向後不能無差欲行修改更非¶
<pb:KR3f0013_WYG_001-5b>¶
淺陋所及遵奉聖諭嚴切措躬無地為此備陳情愫等因¶
<pb:KR3f0013_WYG_001-6a>¶
到部送司案呈先該欽天監題稱推算到崇禎二年五月¶
初一日乙酉朔日食三分二十四秒初虧巳正三刻西南¶
食甚午初三刻正南復圓午正三刻東南至期劄委本司¶
主事黄鳴俊公同測驗囘呈據該監五官靈臺郎孔文進等¶
手本囘稱先該厯科夏官正戈豐年等推算到崇禎二年¶
五月初一日乙酉朔日食候至午初一刻觀見日食初虧¶
西南午正一刻食甚正南約食三分餘測參宿度分午正¶
三刻復圓東南等因到司與先題互異例應罰治案呈到¶
<pb:KR3f0013_WYG_001-6b>¶
部臣等看得本月初一日日食原題初虧巳正三刻而今¶
在午初一刻則已差二刻矣乃原推復圓在午正三刻而¶
實在午正一刻則又差二刻矣據推算官戈豐年等稱此¶
所用大統厯乃國初監正元統所定實元郭守敬授時厯¶
之成法也厯官按書推步一毫不敢擅自増減今驗日食¶
時刻俱不合以為原法固然臣等查考近來交食果有先¶
後一二刻至三四刻者其分秒之數亦有多寡不對者必¶
求符合須將今厯大加修改測驗布算務求萬分精宻十¶
倍勝于守敬乃可定今日之所以差又期他日之可以不¶
<pb:KR3f0013_WYG_001-6b>¶
差耳且厯法大典唐虞以來咸所隆重故無百年不改之¶
<pb:KR3f0013_WYG_001-7a>¶
厯我高皇帝神聖自天深明象緯而一時厯官如元統李徳¶
芳輩才力有限不能出郭守敬之上因循至今後來專官¶
修正則有童軒樂頀華湘等著書考定則有鄭世子載堉¶
副使邢雲路等建議改正則有俞正已周濂周相等是皆¶
明知守敬舊法本未盡善抑亦年逺數贏即守敬而在亦¶
須重改故也況厯法一志歴代以來載之國史若史記漢¶
書晉唐書宋元史尤為精備後之作者凜為成式因以増¶
修我國家事事度越前代而獨此一事略無更定如萬厯¶
<pb:KR3f0013_WYG_001-7b>¶
間纂修國史擬將元史舊志謄録成書豈所以昭盛朝之¶
令典哉萬厯四十年十一月朔日食先天四刻有兵部員¶
外郎范守已具疏叅駁臣部曾經復請修改至四十一年¶
正月十五日月食不合又經覆請未奉諭㫖是以迄今尚¶
用舊法今本監厯官既荷聖思寛宥又復具呈前來意亦¶
謂元初至今相沿三百五十年無能改正而一旦於彼責¶
成非其識力所及且崇禎三年應月食者一四年應日食¶
者一月食者二臨時必不能無差又諸臣所惴惴焉不寧¶
者如蒙聖鑒垂念制作大事伏乞勅下臣部照依萬厯四¶
<pb:KR3f0013_WYG_001-7b>¶
十年原議修改庶國典有光而世業疇人亦藉手以免于¶
<pb:KR3f0013_WYG_001-8a>¶
罪戾矣崇禎二年五月初十日具題本月十三日奉聖㫖¶
厯法皇祖曽議重修今日食刻數復差允宜更正依卿等¶
所請修改一應事宜再著另行具奏¶
禮部為欽奉明㫖修改厯法謹開列事宜請乞聖裁事祠¶
祭清吏司案呈照得本年五月初一日日食先該欽天監¶
推算刻數不對初三日奉㫖傳欽天監推算日食前後刻¶
數俱不對天文重事這等錯誤卿等傳與他姑恕一次以後¶
還要細心推算如再錯誤重治不饒欽此隨該本部具題¶
<pb:KR3f0013_WYG_001-8b>¶
查得厯法久未經修推算難免錯誤請乞查例修改等因¶
奉聖㫖厯法皇祖朝曽議重修今日食刻數復差允宜更¶
正依卿等所請修改一應事宜再著另行具奏欽此欽遵¶
抄出到部送司案呈到部臣等查得萬厯四十年十一月¶
朔日食欽天監推算得未正一刻初虧而兵部員外郎范¶
守已候得申初一刻則是先天四刻以此累疏駁正該監¶
亦稱候得初虧在未正三刻則是先天二刻以此具疏爭¶
辯臣部看得四刻二刻總非宻合所以然者授時厯本元¶
初郭守敬諸人所造而大統厯因之比於漢唐宋諸家誠¶
<pb:KR3f0013_WYG_001-8b>¶
為宻近尚未能確與天合加以年逺數盈至今三百五十¶
<pb:KR3f0013_WYG_001-9a>¶
年未經修改故也以此具疏覆請乞博選知厯之人講求¶
考驗務期悉合天度超越前古以垂永久未果施行今兩¶
奉諭㫖仰見我皇上欽若敬授之至意稽古垂憲之鴻猷¶
臣等雖才識駑下敢忘竭蹶以副隆指謹依四十年十二¶
月又四十一年正月部議二疏事理斟酌増損開列欵目¶
具疏上請伏候命下遵奉施行¶
　　計開¶
　一議選人員竊惟治厯明時古人以為重事臣等不敢¶
<pb:KR3f0013_WYG_001-9b>¶
　繁稱止據元史所載以宰相王文謙樞密張易主領裁¶
　奏于上仍命左丞許衡參預其事王恂郭守敬並領太¶
　史院事分掌測驗推步于下而又博徵楊恭懿諸人助¶
　之然猶五年而成六年而頒行十年而進書五種二十¶
　六卷後三十年續進書九種七十九卷則成之綦難已¶
　髙皇帝倡興大業元朝所有典章散失止存授時成法¶
　數卷元統等因之為大統厯僅能依法布算而不能言¶
　其所以然之故後來有志之士亦止將前史厯志揣摩¶
　推度并未有守敬等數年實測之功力又無前代灼然¶
<pb:KR3f0013_WYG_001-9b>¶
　可據之遺書所以言之而未可行用之而不必驗也夫¶
<pb:KR3f0013_WYG_001-10a>¶
　莫難于造厯莫易于辨厯天之髙星辰之逺而先期布¶
　算使時刻分秒毫髪不差非積久測驗累經修改其勢¶
　不能是故難也若欲辨術業之巧拙課立法之親疎則¶
　以日月交食五星凌犯豫令推算臨時候驗時刻分秒合即是¶
　不合即非若數一二安可欺乎是故易也今日用人務¶
　求其能合者而已即法未遽成務精擇其言其書可以¶
　必合者而已臣部四十等年原疏推舉五人為史臣徐¶
　光啓臬臣邢雲路部臣范守已崔孺秀李之藻今三臣¶
<pb:KR3f0013_WYG_001-10b>¶
　俱故獨臣光啓見在本部似可督領其事恭候聖明任¶
　使施行至臣之藻以南京太僕寺少卿丁憂服滿在籍¶
　如蒙聖明録用伏乞勅下吏部查明履厯酌量相應員¶
　缺起補前來協同任事臣部仍劄委祠祭司官一員職¶
　司分理但以元史及國初舊事考之又似非一二臣工¶
　所能獨就所能速成者尚須博訪遍求選擇共事庶集¶
　衆思以底成績則又俟督領之臣另行斟酌題請伏惟¶
　聖裁¶
　一議博訪取按大明會典凡天文地理等藝術之人行¶
<pb:KR3f0013_WYG_001-10b>¶
　天下訪取考驗収用𢎞治十一年令訪取精通天文者¶
<pb:KR3f0013_WYG_001-11a>¶
　試中取用嘉靖三年科臣建議部覆保舉於是以户科¶
　給事中樂頀工部主事華湘俱陞光禄寺少卿提督欽¶
　天監事然二臣終不能改守敬之舊所以至今寢閣今¶
　亦不敢遽謂海内無人但私習天文律有明禁而監官¶
　不知律意往往以此沮人是以世多不習或習之而不¶
　肯自言耳臣等考之周禮則馮相與保章異職稽之職¶
　掌則天文與厯法異科盖天文占候之宜禁者懼妄言¶
　禍福惑世誣人也若厯法則止于敬授人時而已豈律¶
<pb:KR3f0013_WYG_001-11b>¶
　例所禁哉今議臣部訪求及通行各省直不拘官吏生¶
　儒草澤布衣但有通曉厯法者具文前來其言天文者¶
　一槩不取即明厯者亦不必遽行起送先取其著述文¶
　字并令豫算交食凌犯數條或製造儀器式様并申到¶
　部查核果有禆益方行取用庶真材得以自見而贋鼎¶
　濫竽無能雜進矣但據臣等所見聞近世言厯諸家大¶
　都宗郭守敬舊法比于見在監官藝猶魯衛無能翹然¶
　出于其上也至若嵗差環轉嵗實參差天有緯度地有¶
　經度列宿有本行月五星有本輪日月有真會似會皆¶
<pb:KR3f0013_WYG_001-11b>¶
　古來所未聞惟西國之厯有之而舍此數法則交食凌¶
<pb:KR3f0013_WYG_001-12a>¶
　犯終無宻合之理髙皇帝嘗命史臣呉伯宗與西域馬¶
　沙亦黒翻譯厯法盖以此也萬歴四十年監正周子愚¶
　建議欲得參用務令會通歸一今亦宜倣其説參用西¶
　法果得會通歸一即本朝之厯可以逺邁前代矣伏乞¶
　聖裁¶
　一議用錢糧修厯事重且繁用人既多經費亦鉅如元¶
　史所説鄭重若斯即當時用度可想見已今時詘不能¶
　舉贏則取人必求實幹造器必求實益供億必不可虚¶
<pb:KR3f0013_WYG_001-12b>¶
　冒時日必不可虚度庶事成而費亦可省也如官俸除¶
　見任外其餘擇職事稍簡衙門見缺補用欽天監亦考¶
　取見任厯官三四員聽用則官俸省矣若訪取草澤知¶
　厯人等必須心精手巧確當一臂之用者不得過十人¶
　欽天監天文生考取其心手精敏能書善算者不得過¶
　十五人則餼廩省矣又如觀象臺見在渾儀簡儀正方¶
　案等體大費鉅目今墊平修整即可施用就有新式未¶
　敢議造若必須製用量造小様或兼用銅木材料以為¶
　凖則所費不多其臺上下舊議造房數間今亦止須修¶
<pb:KR3f0013_WYG_001-12b>¶
　舊以便測驗人員更畨歇息其開局之處查得宣武門¶
<pb:KR3f0013_WYG_001-13a>¶
　内有舊剏首善書院係在空閒堪以整理暫住則造作¶
　省矣以上諸費除見任見役官生俸給照常支領外其¶
　餘應添給本色者量行户部添給應估計修整者量行¶
　工部修整其紙劄筆墨等費及零星合用查得臣部所¶
　屬太醫院及訓科訓術僧道録司等項有上納事例銀¶
　兩収貯户工二部者舊議於中咨取應用合無暫准前¶
　議臣等酌量減省擇其必不可已者量行取用仍造四¶
　柱文冊按季奏聞達部事竣之日仍造總冊奏報伏乞¶
<pb:KR3f0013_WYG_001-13b>¶
　聖裁¶
　一議考成績按唐書載僧一行造大衍厯七年而僅成¶
　草藁元郭守敬等造授時厯十年而始進書籍今古書¶
　盡亡測驗推步必須星廻嵗轉著述講究動經年月若¶
　更優游時日未免積久躭延不止失時亦且多費臣等¶
　議得開局之後宜倣周禮日考日成月考月要之法每¶
　月終將日逐測驗推算簿類報臣部季終將三月内所¶
　成簿籍書冊或所造儀器法式總報臣部進呈御覽事¶
　竣之日將己未進呈者一併具奏至若成造重大儀器¶
<pb:KR3f0013_WYG_001-13b>¶
　及刋刻全書以章一代之鴻謨以垂萬世之法式及効¶
<pb:KR3f0013_WYG_001-14a>¶
　勞官生人等計功議叙諸事至期容臣部酌量議擬請¶
　㫖施行伏乞聖裁崇禎二年七月十一日具題本月十¶
　四日奉聖㫖這修改厯法四欵俱依議徐光啓見在本¶
　部著一切督領李之藻速與起補蚤來供事該部知道¶
禮部題為欽奉明㫖修改厯法謹開列事宜請乞聖裁事¶
照得修改厯法已經本部具題于七月十四日奉聖㫖這¶
修改厯法事宜四欵俱依議徐光啓見在本部著一切督¶
領李之藻即與起補蚤來供事該部知道欽此欽遵到部¶
<pb:KR3f0013_WYG_001-14b>¶
臣等奉㫖改修厯法欽命見在本部左侍郎徐光啓一切¶
督領所有各衙門應行事宜必須勅書關防以慎重大典¶
相應題請合候命下行移翰林院撰文本部鑄給關防施¶
行縁係(云云/)事理未敢擅便謹題請㫖崇禎二年七月二¶
十一日具題本月二十四日奉聖㫖是與做督修歴法關¶
防¶
<pb:KR3f0013_WYG_001-15a>¶
　書總目¶
臣竊惟星厯之學興於邃古如伏羲作干支神農分八節¶
黄帝綜六術顓頊命二正是已六經可考者則虞書之在¶
璣齊政厯象授時周禮之土圭致日月馮相氏會天位辨¶
時叙也而黄帝以下六厯皆不傳其傳者自西漢太初厯¶
始太初以後迄于勝國千四百年改厯者七十餘次創法¶
者十有三家約略計之二十餘年而一修改百餘年而一¶
創法其間學士疇人布衣草澤流傳衍繹曽無絶緒即有¶
<pb:KR3f0013_WYG_001-15b>¶
守株之陋時呈秀林之材矣元郭守敬兼綜前術時剏新¶
意授時既就以為終古絶倫後來學者謂守此為足無復¶
措意三百五十年來并守敬之書亦皆湮沒即有志之士¶
殫力研求無能出守敬之藩更一舊法立一新義確有原¶
本確有左驗者則是厯象一學至元而盛亦自元而衰也我¶
高皇帝神聖首出深明象緯元統李徳芳爭言嵗實消長¶
聖諭云但以七政行度交會無差者為是然而二臣亦各¶
不能自為無差是後特命儒臣呉伯宗等翻譯西域厯書¶
三卷載在掌故又面諭詞臣李翀等曰邇來西域陰陽家¶
<pb:KR3f0013_WYG_001-15b>¶
推測天象至為精宻有驗其緯度之法又中國書之所未¶
<pb:KR3f0013_WYG_001-16a>¶
備此其有關於天人甚大宜譯其書隨時披閲庶幾觀象¶
可以省躬修徳順天心立民命焉又稱其測天之道甚是¶
精詳豈非禮失而求之野乎所惜者翻譯既少又絶無論¶
説是以一時詞臣厯師無能用彼之法參入大統會通歸¶
一者又其本法係阿剌必年所造是隋開皇己未去今一¶
千三十二年其地復迤西數萬里千年以來天象宻移事¶
事遷革無從更定數萬里外地度經緯亦各參差牽彼就¶
此自多乖迕今本科所推交食與大統互異五星凌犯亦¶
<pb:KR3f0013_WYG_001-16b>¶
未能悉合天行盖為此也邇來星厯諸臣頗有不安舊學¶
志求改正者故萬歴四十年有修厯譯書分曹治事之議¶
夫使分曹各治事畢而止大統既不能自異於前西法又¶
未能必為我用亦猶二百年來分科推步而已臣等愚心¶
以為欲求超勝必須㑹通會通之前先須翻譯盖大統書¶
籍絶少而西法至為詳備且又近今數十年間所定其青¶
于藍寒于水者十倍前人又皆隨地異測隨時異用故可¶
為目前必驗之法又可為二三百年不易之法又可為二¶
三百年後測審差數因而更改之法又可令後之人循習¶
<pb:KR3f0013_WYG_001-16b>¶
曉暢因而求進當復更勝于今也翻譯既有端緒然後令¶
<pb:KR3f0013_WYG_001-17a>¶
甄明大統深知法意者參詳考定鎔彼方之材質入大統¶
之型模譬如作室者規範尺寸一一如前而木石瓦甓悉¶
皆精好百千萬年必無敝壊即尊制同文合之雙美盛朝¶
之鉅典可以逺邁百王垂貽永世且于髙皇帝之遺意為¶
後先合轍善作善承矣臣惟兹事義理奥&KR0296;法數殷繁述¶
叙既多宜循節次事緒尤紛宜先基本今擬分節次六目¶
基本五目一切翻譯譔著區分類别以次屬焉謹條列如¶
左¶
<pb:KR3f0013_WYG_001-17b>¶
節次六目¶
　一曰日躔厯¶
　二曰恒星厯¶
　三曰月離厯¶
　四曰日月交會厯¶
　五曰五緯星厯¶
　六曰五星交會厯¶
基本五目¶
　一曰法原¶
<pb:KR3f0013_WYG_001-17b>¶
　二曰法數¶
<pb:KR3f0013_WYG_001-18a>¶
　三曰法算¶
　四曰法器¶
　五曰會通¶
右六節次循序漸作以前開後以後承前不能兼并亦難¶
凌越五基本則梓匠之規矩漁獵之筌蹄雖則浩繁亦須¶
隨時並作以周事用然而臣更有説者大事必須衆力疾¶
行當無善步郭守敬時厯學未墜集合大僚數輩及南北¶
厯官然猶五年而成厯七年而頒行二十餘年而典籍始¶
<pb:KR3f0013_WYG_001-18b>¶
備今人數既乏功緒倍繁恐旁觀者議其曠日遲久則臣¶
有三議于此其一苟求速就則豫算日月交食三四十年¶
次用舊法略加損益附會其間數月可竣夫厯家疎宻惟¶
交食為易見餘皆隱㣲難見者也交食不誤亦當信為成¶
厯然三四十年之後乖違如故矣此則昧心罔上臣等所¶
不敢出也其二依循節次辨理立法基本五事分任經營¶
今日躔一節大叚完訖恒星半已就緒太隂方當經始次¶
及交食次及五星此功既竟即有法有數疇人世業悉可¶
通知二三百年必無乖舛然其書已多於曩昔其術亦易¶
<pb:KR3f0013_WYG_001-18b>¶
於前人矣其三事竣厯成更求大備一義一法必深言所¶
<pb:KR3f0013_WYG_001-19a>¶
以然之故從流溯源因枝達幹不止集星厯之大成兼能為¶
萬務之根本此其書必逾數倍其事必閲嵗年既而法意¶
既明明之者自能立法傳之其人數百年後見有違離推¶
明其故因而測天改憲此所謂今之法可更于後後之人¶
必勝于今者也兩端臚列事在徐圖先其易簡次其繁重¶
惟是功非朝夕人必旁求藉非多助為時愈久此必然之¶
勢也若臣弱植衰年庸才末學即第二議必非臣所能竟¶
何况其三特如精衛填海有求成之望愚叟移山論可為¶
<pb:KR3f0013_WYG_001-19b>¶
之理而已伏惟聖明矜詧崇禎四年正月某日禮部尚書¶
兼翰林院學士協理詹事府事奉勅督領修正厯法事務¶
(臣/)徐光啓謹撰¶
第一次進呈書目¶
　　計開¶
書五卷内¶
　日躔厯指一卷　　屬法原¶
　測天約説二卷　　屬法原¶
　大測二卷　　　　屬法原¶
<pb:KR3f0013_WYG_001-19b>¶
表一十八卷内¶
<pb:KR3f0013_WYG_001-20a>¶
　日躔表二卷　　　屬法數屬日躔¶
　割圓八線表六卷　屬法數¶
　黄道升度表七卷　屬法數¶
　黄赤距度表一卷　屬法數¶
　通率表二卷　　　屬會通¶
太子賓客禮部左侍郎兼翰林院侍讀學士臣徐光啓謹¶
奏為恭承恩命自揣無能謹陳愚見以祈聖明採擇事臣¶
以庸愚備員佐禮曠官素食每抱兢慙頃因日食不合伏¶
<pb:KR3f0013_WYG_001-20b>¶
蒙俞允臣部所請修改厯法臣以昔年舊議厠名其間欽¶
奉諭㫖這修改厯法事宜四欵俱依議徐光啓見在本部¶
著一切督領李之藻速與起補蚤來供事該部知道欽此¶
欽遵臣聞命自天有如蚉負雖知才識短淺而君父之命所¶
不敢辭除報名廷謝外切念厯數一家今為絶學而臣濱¶
海&KR0390;儒無從師授萬厯四十等年禮臣謬相推舉者亦為¶
臣能虚心採聽庶或因人成事以襄大典非謂臣能創立¶
矩矱自勝前人也十八年來益加衰老舊學遺忘勉肩重¶
任亦率循素志廣集衆長冀幸得當以報恩命而已臣惟¶
<pb:KR3f0013_WYG_001-20b>¶
古來言歴者有二誤其一則元史厯議言考古證今日度¶
<pb:KR3f0013_WYG_001-21a>¶
失行者十事夫已則不合而歸咎于天謬之甚也其一則¶
宋儒言天必有一定之數今失傳耳夫古之厯法當時則¶
合者多矣非不自謂已定久而又復不合則豈有一定可¶
拘哉臣所聞者天行有恒數而無齊數也有恒者如夏至¶
日長冬至日短終古不易不齊者如長極漸短短極漸長¶
終嵗之間無一相似嵗法如此他法皆然以至百千萬年¶
了無相似而用法商求仍歸輳合遲速永短悉依期限此¶
天地之所以為大也今所求者每遇一差必尋其所以差¶
<pb:KR3f0013_WYG_001-21b>¶
之故每用一法必論其所以不差之故上推逺古下騐將¶
來必期一一無爽日月交食五星凌犯必期事事宻合又¶
須窮原極本著為明白簡易之説使一覽了然百世之後¶
人人可以從事遇有少差因可隨時隨事依法修改且度¶
數既明又可旁通衆務濟時適用此則臣之所志而非臣¶
之所能故不無望於衆思羣力之助也謹陳急要事宜四¶
欵分三十三條上塵御覽伏惟聖明裁擇施行事緒繁多¶
有踰限制懇祈聖鑒臣不勝激切惶悚待命之至為此具¶
本謹具奏聞¶
<pb:KR3f0013_WYG_001-21b>¶
　　計開¶
<pb:KR3f0013_WYG_001-22a>¶
　一厯法修正十事¶
　其一議嵗差每嵗東行漸長漸短之數以正古來百年¶
　五十年六十六年等多寡互異之説¶
　其二議嵗實小餘昔多今少漸次改易及日景長短嵗¶
　嵗不同之因以定冬至以正氣朔¶
　其三每日測驗日行經度以定盈縮加減真率東西南¶
　北髙下之差以步日躔¶
　其四夜測月行經緯度數以定交轉遲疾真率東西南¶
<pb:KR3f0013_WYG_001-22b>¶
　北髙下之差以步月離¶
　其五宻測列宿經緯行度以定七政盈縮遲疾順逆違¶
　離逺近之數¶
　其六宻測五星經緯行度以定小輪行度遲疾留逆伏¶
　見之數東西南北髙下之差以推步凌犯¶
　其七推變黄赤道廣狹度數宻測二道距度及月五星¶
　各道與黄道相距之度以定交轉¶
　其八議日月去交逺近及真會似會之因以定距午時¶
　差之真率以正交食¶
<pb:KR3f0013_WYG_001-22b>¶
　其九測日行考知二極出入地度數以定周天緯度以¶
<pb:KR3f0013_WYG_001-23a>¶
　齊七政因月食考知東西相距地輪經度以定交食時¶
　刻¶
　其十依唐元法隨地測驗二極出入地度數地輪經緯¶
　以定晝夜晨昏永短以正交食有無多寡先後之數¶
　右十事俱目前切要其餘備細條目未敢凟陳伏乞聖¶
　裁¶
　一修厯用人三事¶
　其一中外臣僚臣部所舉南冏臣李之藻已蒙録用仍¶
<pb:KR3f0013_WYG_001-23b>¶
　令蚤來其餘果有專門名家亦宜兼収容臣等隨時訪¶
　求有立法超卓陳義精當者具實奏聞以待簡用¶
　其二用西法髙皇帝嘗得囘囘厯法稱為乾方先聖之¶
　書令詞臣呉伯宗等與馬沙亦黒同事翻譯至今傳用¶
　惜亦年逺漸差萬厯間西洋天學逺臣利瑪竇等尤精¶
　其術四十等年曽經部覆推舉今其同伴龍華民鄧玉¶
　函二臣見居賜宇必得其書其法方可以較正訛謬増¶
　補闕略盖其術業既精積驗復久若以大統舊法與之¶
　會通歸一則事半而功倍矣¶
<pb:KR3f0013_WYG_001-23b>¶
　其三修厯合用人員如測驗推步製造儀器及能書善¶
<pb:KR3f0013_WYG_001-24a>¶
　算者臣部已經條列但目前未能齊集姑就見在堪任¶
　者著令効用再俟訪求招致有實用者半年之後聽臣¶
　部類齊考試各取所長不敢濫収以滋糜費考後在事¶
　諸人若著述論議推算簿籍造作儀象凡係進呈及見¶
　用存貯者俱冊記本人姓名使各見所長且在今可以¶
　上下其食他日可以差次其功至諸人所用廩糧本折¶
　容臣部分理司官酌量案呈另行具奏伏乞聖裁¶
　一急用儀象十事¶
<pb:KR3f0013_WYG_001-24b>¶
　其一造七政象限大儀六座俱方八尺木匡銅邊木架¶
　其二造列宿紀限大儀三座俱方八尺木匡銅邊木架¶
　其三造平渾懸儀三架用銅圓徑八寸厚四分¶
　其四造交食儀一具用銅木料方二尺以上¶
　其五造列宿經緯天球儀一架用木料油漆大小不拘¶
　其六造萬國經緯地球儀一架用木料油漆大小不拘¶
　其七造節氣時刻平面日晷三具用石長五尺以上廣¶
　三尺以上¶
　其八造節氣時刻轉盤星晷三具用銅徑一尺厚二分¶
<pb:KR3f0013_WYG_001-24b>¶
　其九造候時鍾三架用鐵大小不拘¶
<pb:KR3f0013_WYG_001-25a>¶
　其十裝修測候七政交食逺鏡三架用銅鐵木料¶
　右諸事俱目前急用餘可接續製造者未敢備開其舊¶
　法須用銅者為費不貲今兼以銅鐵木料成造小者全¶
　用銅鐵總計所費數亦不多懇祈勅下工部隨時應用¶
　臣部依前覆議按季類奏但木料止堪暫用事完仍須¶
　精銅鑄式以垂永久伏乞聖裁¶
　一度數旁通十事¶
　其一厯象既正除天文一家言災祥禍福律例所禁外¶
<pb:KR3f0013_WYG_001-25b>¶
　若考求七政行度情性下合地宜則一切晴雨水旱可¶
　以約略豫知修救修備于民生財計大有利益¶
　其二度數既明可以測量水地一切䟽濬河渠築治堤¶
　岸灌溉田畆動無失策有益民事¶
　其三度數與樂律相通明于度數即能考正音律制造¶
　器具于修定雅樂可以相資¶
　其四兵家營陣器械及築治城臺池隍等皆須度數為¶
　用精于其法有裨邊計¶
　其五算學久廢官司計會多委任胥吏錢榖之司關係¶
<pb:KR3f0013_WYG_001-25b>¶
　尤大度數既明凡九章諸術皆有簡當㨗要之法習業¶
<pb:KR3f0013_WYG_001-26a>¶
　甚易理財之臣尤所亟須¶
　其六營建屋宇橋梁等明于度數者力省功倍且經度¶
　堅固千萬年不圮不壊¶
　其七精于度數者能造作機器力小任重及風水輪盤¶
　諸事以治水用水與凡一切器具皆有利便之法以前¶
　民用以利民生¶
　其八天下輿地其南北東西縱横相距紆直廣袤及山¶
　海原隰髙深廣逺皆可用法測量道里尺寸悉無謬誤¶
<pb:KR3f0013_WYG_001-26b>¶
　其九醫藥之家宜審運氣厯數既明可以察知日月五¶
　星躔次與病體相視乖和順逆因而藥石針砭不致差¶
　誤大為生民利益¶
　其十造作鍾漏以知時刻分秒若日月星晷不論公私¶
　處所南北東西欹斜坳突皆可安置施用使人人能分¶
　更分漏以率作興事屢省考成¶
　右十條于民事似為關切臣聞之周髀算經云禹之所¶
　以治天下者句股之所繇生也盖凡物有形有質莫不¶
　資于度數故耳此須接續講求若得同事多人亦可分¶
<pb:KR3f0013_WYG_001-26b>¶
　曹速就伏乞聖裁崇禎二年七月二十六日本年八月¶
<pb:KR3f0013_WYG_001-27a>¶
　初一日奉聖㫖這條議厯法立論簡確列欵明備修正¶
　嵗差等事測驗推步叅合諸家西法自宜兼収用人精¶
　擇毋濫李之藻著速催前來儀象急用工部委官督造¶
　度數旁通有關庶繢一併分曹料理該衙門知道¶
太子賓客禮部左侍郎兼翰林院侍讀學士督修厯法臣¶
徐光啓謹題為欽奉明㫖修改厯法謹開列事宜請乞聖¶
裁事照得臣於本年七月十四日奉聖㫖督領修厯事務¶
即于次日選用知厯人并匠役等製造儀器原題大儀九¶
<pb:KR3f0013_WYG_001-27b>¶
座今因工料未敷先完三座畧可給用已移置本局安頓¶
訖今月十五日祗領勑書并本部鑄給欽降關防隨行欽¶
天監擇日具題奉㫖已於本月二十二日開局訖所有合¶
用官生人等支給并儀器工料謹酌量中數列欵具題請¶
㫖伏惟聖明裁定勑下各該衙門欽遵施行¶
　一支給¶
　一協理分理官各一員光禄寺日給酒食等項似應同¶
　纂修官照品支給¶
　一欽天監官原題選取官三員今據稱厯官七員藝能¶
<pb:KR3f0013_WYG_001-27b>¶
　相等而局中又不必七員俱到合無日輪二員供事其¶
<pb:KR3f0013_WYG_001-28a>¶
　二員似應照纂修館署丞等官事例支給¶
　一後有取用官員俱斟酌前例一體給與¶
　一西洋天學逺臣二名萬厯間原有光禄寺下程廩給¶
　似應該寺酌量照舊給與¶
　一選取徴用知厯人不拘吏監生儒原題准選用十名¶
　今欲分别三等藝能其一能明度數本原講解意義傳¶
　教官生者其一測驗推步精宻不差者其一製造大小¶
　儀器工巧合法者三項皆屬上等每名每月給米一石¶
<pb:KR3f0013_WYG_001-28b>¶
　銀一兩八錢其有兼長特出三藝俱全一人當數人之¶
　用者酌量加給但今三月以來訪取僅得三人其藝能¶
　不及者不敢濫収後有續取者照例支給¶
　一厯科天文生考取能書善算者原題准選用十五人¶
　今局中不必多人止輪三名常用供事每名除月糧外¶
　加給米五斗鹽菜銀九錢其餘但有成書并工謄録者¶
　計日支給每名每日給銀五分諸人中有術業進益能¶
　及上等者照前加給已上二欵一時人數或缺逐名扣¶
　給有掛名曠廢者計日除減¶
<pb:KR3f0013_WYG_001-28b>¶
　一督修協理各用書辦一名每名月給銀九錢看管儀¶
<pb:KR3f0013_WYG_001-29a>¶
　器局夫一名厨夫一名每名月給銀六錢¶
　一每月用呈文紙一千張岡連紙一簍¶
　一厯局觀象臺二處每月用煤六十斤¶
　一寒月四箇月每日用木炭四十斤¶
　一工料¶
　一七政列宿大儀九座每座約工料銀三十兩若㑹有¶
　銅鐵木植約用工價銀二十兩¶
　一平渾懸儀三架¶
<pb:KR3f0013_WYG_001-29b>¶
　一交食儀一具¶
　一天球地球儀二架¶
　一平面日晷三具¶
　一星晷三具¶
　一自鳴鍾三架中様者每架價銀五十兩大者及小而¶
　精工者價值甚多今不必用¶
　一望逺鏡架三副每架約工料銀六兩鏡不在數¶
　前器止目前急用他可續造者不在此數至于分畫界¶
　限工力精細有小器一具應費百日之功者俱知厯人¶
<pb:KR3f0013_WYG_001-29b>¶
　幹辦另有前項本身廩給不在工料之數又諸器未經¶
<pb:KR3f0013_WYG_001-30a>¶
　成造難以定估人數亦有多寡不齊通俟按季造成四¶
　柱支銷文冊具奏達部¶
　一該局房屋合應工部量行修理當加添者量行加添¶
　并量備棹椅器物數事崇禎二年九月二十三日具題¶
　二十六日奉聖㫖這修厯官生人等支給并儀器工料¶
　等項俱著依議辦給該衙門知道¶
太子賓客禮部左侍郎兼翰林院侍讀學士督修厯法臣¶
徐光啓等謹題為修改厯法事崇禎二年七月十一日該¶
<pb:KR3f0013_WYG_001-30b>¶
本部題為日食事十四日奉聖㫖這修改厯法四欵俱依¶
議徐光啓見在本部著一切督領李之藻速與起補蚤來¶
供事該部知道欽此欽遵隨行一面制造儀器續于九月¶
十五日祗領勑書關防二十二日開局行據欽天監開送¶
選取官生戈豐年周𦙍等到局分畨測驗晷景臣之藻祗¶
奉簡命亦於去冬十一月自原籍杭州府起程前來行至¶
楊州滄州兩處為因血疾再發醫療躭延今幸獲痊已於¶
本月初六日陛見訖旋即到局協同臣光啓恪遵原議規¶
則督率該監官生在局供事推求測驗改正諸法先是臣¶
<pb:KR3f0013_WYG_001-30b>¶
光啓自受命以來與同西洋逺臣龍華民鄧玉函等日逐¶
<pb:KR3f0013_WYG_001-31a>¶
講究翻譯至十月二十七日計一月餘所著述翻譯厯説¶
厯表稿草七卷忽因警患臣光啓屢奉明㫖拮据兵事因¶
之輟業獨兩逺臣與知厯人等自行翻譯復得諸色歴表¶
稿草八卷日稽月省臣等凛凛職業不敢怠荒獨念天道¶
幽逺厯學精奥自古聖喆皆不能為一定之法獨郭守敬¶
稱為絶論今復與天不合則其法亦未精宻臣等佔&KR1462;老¶
儒所誦習者不過漢唐宋元史冊之所紀載資性愚蒙亦¶
豈能自出聰明髙睨往古苐今改厯一事因差故改必須¶
<pb:KR3f0013_WYG_001-31b>¶
究其所以差之故而改正之前史改厯之人皆不其然不¶
過截前至後通計所差度分立一加減乘除均𣲖各嵗之¶
下謂之改矣實未究其所以然也臣等昔年曽遇西洋利¶
瑪竇與之講論天地原始七政運行併及其形體之大小¶
逺近與夫度數之順逆遲疾一一從其所以然處指示確¶
然不易之理較我中國往籍多所未聞臣等自後每聞交¶
食即以其法騐之與該監所推算不無異同而大率與天¶
相合故臣等竊以為今兹修改必須叅西法而用之以彼¶
條欵就我名義從厯法之大本大原闡發明晰而後可以¶
<pb:KR3f0013_WYG_001-31b>¶
言改耳臣等藉諸臣之理與數諸臣又藉臣等之言與筆¶
<pb:KR3f0013_WYG_001-32a>¶
功力相倚不可相無然而布算既宻事緒亦繁汗牛充棟¶
之書臣等方愁精力有限嵗月易銷不意本年四月初二¶
日臣鄧玉函患病身故此臣厯學專門精深博洽臣等深¶
所倚仗忽兹傾逝向後緒業甚長止藉華民一臣又有本¶
等道業深懼無以早完報命臣等訪得諸臣同學尚有湯¶
若望羅雅谷二臣者其術業與玉函相埒而年力正強堪¶
以效用及今西洋掌教逺臣陸若漢南行即令訪求速來¶
共襄盛典事理亦便伏乞勑下臣部就便行文敦諭二臣¶
<pb:KR3f0013_WYG_001-32b>¶
并行所在官司資給前來庶令人出所長早奏厥績臣等¶
竭其愚昧諮訪商量一則通曉厯法之人悉宜収集京師¶
一則此二臣者皆係外國賓旅請乞皇上明㫖徴求重其¶
事亦重其人故不免以一事之㣲仰凟天聽至于各省直¶
地方有學術能窺原本推步確見左驗者臣等再勤博訪¶
取用未敢一一凟陳也謹題請㫖崇禎三年五月十六日¶
具題本月十九日奉聖㫖厯法方在改修湯若望等既可¶
訪用著地方官資給前來該衙門知道¶
禮部尚書兼翰林院學士協理詹事府事督修厯法臣徐¶
<pb:KR3f0013_WYG_001-32b>¶
光啓等題為修改厯法事先該臣等于本年五月十六日¶
<pb:KR3f0013_WYG_001-33a>¶
題為前事十九日奉聖㫖厯法方在改修湯若望等既可¶
訪用著地方官資給前來該衙門知道欽此欽遵通行咨¶
訪去後訪得逺臣羅雅谷見寓河南開封府隨經該府知¶
府袁楷具文起送資給前來于今月初二日到京理合具¶
題伏候命下令赴鴻臚寺報名習儀見朝隨令到局與逺¶
臣龍華民一體供事其湯若望另俟訪取到日具題請㫖¶
施行崇禎三年七月初六日具題奉聖㫖羅雅谷准朝見¶
到局供事該部知道¶
<pb:KR3f0013_WYG_001-33b>¶
禮部尚書兼翰林院學士協理詹事府事督修厯法臣徐¶
光啓謹題為奉㫖囘奏事臣於十月十七日登臺測候月¶
食具本囘奏奉聖㫖考驗厯法全在交食覽奏臺官用器¶
不同測時互異還著較勘畫一具奏欽此欽遵隨行督率¶
該監堂屬官并知厯人等到臺前後較勘三次設立表臬¶
及用合式羅經於本臺日晷簡儀立運儀正方案上較定¶
本地子午真線以為定時根本據法當製造如式日晷以¶
定晝時造星晷以定夜時造正線羅經以定子午若晨昏¶
隂雨當造如式行漏與該監所有銅漏比驗畫一以濟二¶
<pb:KR3f0013_WYG_001-33b>¶
晷所不及但備辦界畫工力甚細今工尚未竣而較勘略¶
<pb:KR3f0013_WYG_001-34a>¶
定理合先行奏聞臣等竊照定時之法當議者五事一曰¶
壺漏二曰指南針三曰表臬四曰儀五曰晷其一壺漏等¶
器規制甚多今所用者水漏也然水有新舊滑濇則遲疾¶
異漏管有時而塞有時而磷則緩急異定漏之初必于午¶
正初刻此刻一誤無所不誤雖調品如法終無益也故壺¶
漏者特以濟晨昏隂雨晷儀表臬所不及而非定時之本¶
所謂本者必準於天行則用表用儀用晷晝測日夜測星¶
是已其二指南針者今術人恒用以定南北凡辨方正位¶
<pb:KR3f0013_WYG_001-34b>¶
皆取則焉然所得子午非真子午向來言隂陽者多云泊¶
于丙午之間今以法考之實各處不同在京師則偏東五¶
度四十分若憑以造晷則冬至午正先天一刻四十四分¶
有竒夏至午正先天五十一分有竒然此偏東之度必造¶
針用磁悉皆合法其數如此若今術人所用短針雙針磁¶
石同居之針雜亂無法所差度分或多或少無定數也今¶
觀象臺有赤道日晷一座及正方案臣等以法考之其正¶
方案偏東二度日晷先天半刻計在當時亦用羅經與表¶
臬㕘定故差數為少若專用羅經者恐所差刻分多少亦¶
<pb:KR3f0013_WYG_001-34b>¶
無定數而大抵皆失於先天據此以候交食時刻即其失¶
<pb:KR3f0013_WYG_001-35a>¶
不盡在推步也今但用表臬或儀器以求子午真線或依¶
偏針加減别造正線羅經以與舊晷較勘差數立見矣三¶
曰表臬者即周禮匠人置&KR0527;之法識日出入之景參諸日¶
中之景以正方位今法置小表於地平午正前後累測日¶
景以求相等之兩長景即為東西因得中間最短之景即¶
為真子午其術更為簡便也四曰儀者本臺原有立運儀¶
用以測驗七政髙度臣等即用以較定子午於午前累測¶
日髙度分至於長極而消則因最髙之度即得最短之景¶
<pb:KR3f0013_WYG_001-35b>¶
此午正時南北真線也五曰晷者造成平面晷體依前儀¶
器表臬南針三法參互考合務得子午夘酉真線因以法¶
分布時刻加入節氣諸線即成平面日晷若今時所用圓¶
石欹晷是為赤道晷亦用所得子午線較定此二晷者皆¶
可得天正時刻所謂晝測日也若測星之晷亦即周禮夜¶
考極星之法然周時北極一星正與真北極同壤今時久¶
宻移此星去極三度有竒周官舊法不復可用故用重盤¶
星晷上盤書時刻下盤書節氣展轉相加依近極二星用¶
時指垂權測知天正時刻所謂夜測星也總五事而論之¶
<pb:KR3f0013_WYG_001-35b>¶
壺漏用物用其分數南針用物用其性情然皆非天不因¶
<pb:KR3f0013_WYG_001-36a>¶
非人不成惟表惟儀惟晷悉本天行私智謬巧無容其間¶
故可為候時造厯之準式也今若于准表准儀准針任用¶
一事因之以造日星二晷又因二晷以較定壺漏用加減¶
輕重之法令遲疾如意則天正時刻人人通知在在畫一¶
矣如是而交食時刻尚有後先則失在推步也然而推步¶
之學其中事理有須申明奏聞者盖厯自漢迄元一千三¶
百五十年凡六十八改而後有授時之法是皆從粗入精¶
先迷後得謂古法良是後來失傳誤改者皆謬論也自元¶
<pb:KR3f0013_WYG_001-36b>¶
至今又三百五十年略無修正并郭守敬之遺書一百餘¶
卷悉皆散逸徒取其僅存之粗迹為熙朝之大典詎是事¶
宜而昔日臺官阻撓特甚此則前代厯家義所不敢出也¶
近蒙聖明加意釐正諸臣專已成心悉已捐除而見臣等¶
著述稍繁似有畏難之意不知其中有理有義有法有數¶
理不明不能立法義不辨不能著數明理辨義推究頗難¶
法立數著遵循甚易即所謂明理辨義者在今日則能者¶
從之在他日則傳之其人令可據為修改地耳非必在臺¶
諸臣悉皆曉暢也若立成諸表皆先為一定之法一成之¶
<pb:KR3f0013_WYG_001-36b>¶
數如舊用測圓術求距度一率即須展轉乘除窮日之力¶
<pb:KR3f0013_WYG_001-37a>¶
而臣等翻譯原文二萬一千六百率又改從大統加減演¶
算為三萬六千率用之推步展卷即得其他諸法亦多類¶
此此則今之愈繁乃後之愈簡以臣等之甚難開諸臣之¶
甚易何足畏哉此臣等所嘗面諭而今以入告庶諸臣知¶
臣言之不欺旁觀者知厯法歴理一成俱成逺尋前緒下¶
啓來兹實未易也縁係奉㫖囘奏事理除赤道晷恒是先¶
天半刻可用原晷修改或臨時扣減定算平面晷可於正¶
方案界畫其星晷行漏羅經待工完之日付該監臺官施¶
<pb:KR3f0013_WYG_001-37b>¶
用并指授造法用法外合應先行囘奏為此具本謹具題¶
知崇禎三年十一月二十四日具題二十八日奉聖㫖厯¶
學甚㣲其理數法象必須悉心互叅不可偏執覽奏製器¶
測晷及指傳臺官等事具見詳審知道了該部知道¶
　¶
　¶
　¶
　¶
　新法算書卷一¶
