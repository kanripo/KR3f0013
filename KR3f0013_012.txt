# -*- mode: mandoku-view; -*-
#+TITLE: 新法算書
#+DATE: 2015-08-24 23:09:33.453249
#+PROPERTY: ID KR3f0013
#+PROPERTY: BASEEDITION WYG    
#+PROPERTY: JUAN 卷十二
<pb:KR3f0013_WYG_012-1a>¶
欽定四庫全書¶
　新法算書卷十二　　　　明　徐光啟等　撰¶
　　測天約説卷下¶
　　　宗動篇第三¶
總論二條　論宗動有二端一言本天之㸃與線二言本¶
　天之運動¶
　三曜皆有兩種運動宜以兩物測之猶布帛之用尺度¶
　也七政恒星皆一日一周自東而西則以赤道為其尺¶
<pb:KR3f0013_WYG_012-1b>¶
　度又各有遲速本行自西而東則以黄道為其尺度凢¶
　動天皆宗于宗動天故黄赤二道皆繫焉(三曜者日/月星也)¶
論本天之㸃與線　凢三章¶
論赤道七條　赤道于諸大圏為最尊其義有三不知赤¶
　道則諸大圏無從可解一也赤道之理特為易明二也¶
　一日一周乃七政恒星之公運動赤道主之三也¶
　其兩極即大圜之兩極何者為本道與天元赤道相合¶
　為一線動静雖異終古不離也¶
　大圜之心中圏之心赤道之心地之心同是一㸃為赤¶
<pb:KR3f0013_WYG_012-1b>¶
　道與大圏中圏同為大圈故也¶
<pb:KR3f0013_WYG_012-2a>¶
　赤道既為大圏其分數亦有半圏有象限有三百六十¶
　度及分秒其算數則從一至三百六十與黄道地平異¶
　黄道分十二宫各以三十為限地平分四象各以九十¶
　為限故赤道亦有過極經圏一百八十為用甚大其左¶
　右旁各有距等侣圏(即緯/圏)毎至極各九十不甚為用為¶
　與天元緯度一一同線故¶
　　　　　　其用則以赤道之經緯度測各㸃之所在¶
　　　　　　命為各㸃赤道經緯度¶
<pb:KR3f0013_WYG_012-2b>¶
　　　　　　如上圖赤道上任設甲㸃從赤道初㸃乙¶
　　　　　　數至甲為幾度分即甲㸃之赤道經度分¶
　　　　　　也為在赤道上故無緯度¶
　　　　　　若所設甲㸃在赤道外則於過極大圏數¶
　甲㸃至赤道交即定赤道初㸃至設㸃之經度為六甲¶
　㸃至赤道即所容之緯度為五¶
　凢分南北大分獨六合之内(即大/圜也)及日以赤道分之他¶
　則否¶
論黄道十條　黄道亦大圈也兩交於赤道兩交之間最¶
<pb:KR3f0013_WYG_012-2b>¶
　逺於赤道者二十三度有竒¶
<pb:KR3f0013_WYG_012-3a>¶
　黄道之兩極去赤道兩極亦二十三度有竒與二道相¶
　離最逺之數同也¶
　　　　　　如上圖甲至丙為黄赤二道相離最逺之¶
　　　　　　二十三度有竒則庚至戊亦黄赤二極相¶
　　　　　　離之二十三度有竒¶
　黄道分數其四象限三百六十度與赤道同又十二分¶
　之為宫二十四分之為節氣七十二分之為候與赤道¶
　異十二宫曰𤣥枵娵訾降婁大梁實沈鶉首鶉火鶉尾¶
<pb:KR3f0013_WYG_012-3b>¶
　夀星大火析木星紀後厯家從便命之曰子亥戌酉申¶
　未午巳辰卯寅丑¶
　節氣曰冬至小寒大寒立春雨水驚蟄春分清明穀雨¶
　立夏小滿芒種夏至小暑大暑立秋處暑白露秋分寒¶
　露霜降立冬小雪大雪毎一節分為三候節氣中以二¶
　至二分為主¶
　黄赤道交處為春秋分相離最逺為冬夏至¶
　黄道左右各八度以定月五星出入之道名為月五星¶
　道(又名六曜道/下文通用)諸曜出入于黄道度多寡不同最逺者¶
<pb:KR3f0013_WYG_012-3b>¶
　八度也又總名為黄道帶(古法左右/各六度)¶
<pb:KR3f0013_WYG_012-4a>¶
　　　　　　　　　　　　　　　如上圖平分二十¶
　　　　　　　　　　　　　　　四氣者為黄道帶¶
　　　　　　　　　　　　　　　甲至乙廣八度丁¶
　　　　　　　　　　　　　　　戊巳庚為赤道圈¶
　　　　　　　　　　　　　　　辛壬癸為夏至圏¶
　　　　　　　　　　　　　　　子丑寅為冬至圏¶
　　　　　　　　　　　　　　　丙則地心也¶
　¶
<pb:KR3f0013_WYG_012-4b>¶
　¶
　周天分十二宫非獨宗動天之面也凢六合之内(即大/圜)¶
　一切所有從宗動之面下至地心皆以十二分之故凢¶
　　　　　　言宫者有四義其一黄道帶上有一長方¶
　　　　　　面為甲乙丙丁甲乙長三十度乙丙廣十¶
　　　　　　六度凢七政彗孛等從地心作直線過本¶
　㸃至此面之某度分即命為本㸃在本宫之某度分也¶
　　　　　　其二以甲乙丙丁為面從地心戊出四線上¶
　　　　　　至方面之甲乙丙丁各角成鋭角體凢六¶
<pb:KR3f0013_WYG_012-4b>¶
　　　　　　合之内一切所有但入此鋭體中即命為¶
<pb:KR3f0013_WYG_012-5a>¶
　在本宫之某度分¶
　　　　　　其三為宗動天之内規面十二分之一以¶
　　　　　　黄道兩大經圈各至極之巳庚為首尾中¶
　　　　　　相去三十度之辛壬為腰其中容即此分¶
　面也則凢諸㸃之在其面或在其下者皆命為在本宫¶
　之某度分¶
　　　　　　其四巳辛庚壬為面從面分至地心癸為¶
　　　　　　橘房體則入此體中者皆命為本宫之某¶
<pb:KR3f0013_WYG_012-5b>¶
　　　　　　度分¶
　黄道有經度(一名/長度)有緯度(一名/廣度)從黄道作過極圏以定¶
　其經度法與赤道同但本道本極異耳若起筭從春分¶
　始其義有二一為是黄赤道二大圏之交也二為其為¶
　大圜之中中者二極之間也¶
　黄道之過極圏容其各緯度限各經度其左右侣圏限¶
　其各緯度容各經度¶
黄道比論八條　比論者一與赤道比一與地平圏比一¶
　與地平南北圏比¶
<pb:KR3f0013_WYG_012-5b>¶
　與赤道比論　黄赤道之交為春秋分從此作過極大¶
<pb:KR3f0013_WYG_012-6a>¶
　圏名為極分交圏從二道最逺處作過極大圏為極至¶
　交圏此二大圏分黄赤道各為四分毎分各為九十度¶
　　　　　　如上圖甲乙為赤道極丙丁為赤道戊己¶
　　　　　　為黄道庚為二道之交則甲庚乙為極分¶
　　　　　　交圏甲丙己丁為極至交圏¶
　黄赤道相距不用黄道之緯度(經緯線交為直/角一名廣度)而用赤¶
　道之緯度(從黄道出線與黄道為斜/角至赤道作直角名偏度)如降婁宫三十度¶
　若用廣度則相距十三度今用偏度則十二度半所以¶
<pb:KR3f0013_WYG_012-6b>¶
　然者為黄道斜迤若用廣度則分及一象限無法可分¶
　矣不若用赤道之平直四象皆通也(本以黄道之三十/度立筭而用赤道)¶
　(之侶圏且與赤道為直角與黄道為斜角故名為赤道/上之黄道偏度非從赤道目為偏度也其在赤道自名)¶
　(旁度/侶度)黄道一象限九十度各有其偏度最逺者二十三度¶
　有竒不言三百六十者餘三象限與一同理故也¶
　　　　　　如上圖甲丙為黄道弧若廣度則値丙乙¶
　　　　　　偏度則値丙丁即作庚丙丁辛去離圏丙¶
　　　　　　丁在其上為距度¶
　測黄道弧之經度亦不用黄道之經度而用赤道之經¶
<pb:KR3f0013_WYG_012-6b>¶
　度如降婁宫本三十度以赤道測之則二十七度為此¶
<pb:KR3f0013_WYG_012-7a>¶
　宫之黄道斜而長赤道直而狹故不命降婁一次黄道¶
　上之長度曰三十而命赤道上之黄道升度曰二十七¶
　也(本以黄道之三十度立筭而用赤道之經度二十七/其去離圏亦與赤道為直角名為赤道上之黄道升)¶
　(度非從赤道目為升度/也在赤道自名上度)¶
　　　　　　如上圖甲乙為黄道弧若長度則値甲丁¶
　　　　　　升度則値甲丙於赤道上命甲丙曰黄道¶
　　　　　　之升度¶
　從黄赤交至北最逺黄道圏上有九十度毎度作一圈¶
<pb:KR3f0013_WYG_012-7b>¶
　與赤道之距等圈平行其初圈則赤道也其第九十即¶
　為夏至圈南迄冬至亦然是名日轍圈亦曰日距圈¶
　　　　　　如上圖甲乙為赤道丙丁為黄道辛丁為¶
　　　　　　冬至圏丙庚為夏至圏己戊等皆其日距¶
　　　　　　圈也¶
　赤道緯圏去極二十三度有竒者過黄道極名為極圏¶
　南北同¶
　　　　　　如上圖甲乙為黄道丙丁為黄道極過此¶
　　　　　　二極之赤道緯圏為丙己為戊丁名南北¶
<pb:KR3f0013_WYG_012-7b>¶
　　　　　　極圏¶
<pb:KR3f0013_WYG_012-8a>¶
　與地平圏比論　黄道與地平相遇作角其角隨時隨¶
　地大小不同正偏球皆然平球則否¶
　與地平南北圏比論　兩圏交而作角自六十六度有¶
　竒而至九十九十為二至則直角六十六為二分則鋭¶
　角¶
論本天之運動　凢四章¶
總論一條　宗動天常平行終古無遲疾赤道繫焉故其¶
　行亦終古無遲疾¶
<pb:KR3f0013_WYG_012-8b>¶
諸㸃與地平比論十八條　凢先在地平下不見後見在¶
　地平上為出反是為入¶
　凢平球各㸃見地平上者皆與地平平行無出入七政¶
　則否¶
　　　　　　如上圖甲乙為地平與赤道同線丙丁等¶
　　　　　　為距等圏凢戊巳等㸃皆與地平平行獨¶
　　　　　　七政循黄道行則否¶
　若黄道極在天頂則黄道毎日一次與地平為一線一¶
　瞬則六宫在地平上六宫在地平下矣此非圖像可明¶
<pb:KR3f0013_WYG_012-8b>¶
　視渾球則得之離黄道極圈而外則出入皆有法一宫¶
<pb:KR3f0013_WYG_012-9a>¶
　先出一宫繼之入亦然若黄道極圈之内赤道極之外¶
　則反是¶
　欲測各㸃運行視其出入于地平測法必以赤道之升¶
　度為其尺度也何者赤道恒平行是名有法是為有准¶
　分之尺度故¶
　平球而外凢各宫出地平上在黄道俱三十度赤道則¶
　有長短測法俱不用黄道之長度而用赤道上之黄道¶
　升度¶
<pb:KR3f0013_WYG_012-9b>¶
　如北極出地十度為丙乙其黄道初宫出地為丁戊三¶
　　　　　　十度則截取赤道先與黄道初度同出今¶
　　　　　　與黄道第三十度同在地平線上者為己¶
　　　　　　戊得二十四度弱是為黄道初宫之地升¶
　度凢論時刻及各㸃出入皆用之不用丁戊也¶
　凢測升度有二或連或㫁連者俱初宫初度起至本㸃¶
　依前法視赤道同出度即得若有别設二㸃在黄道上¶
　欲測二㸃之升度是為㫁也法以前㸃視初宫相距之¶
　升度幾何是為前升度以後㸃距初宫之升度幾何是¶
<pb:KR3f0013_WYG_012-9b>¶
　為總升度於總升度中減去前升度即得後升度¶
<pb:KR3f0013_WYG_012-10a>¶
　　　　　　如上圖乙甲為别設㸃求其升度則丙乙¶
　　　　　　為戊丁之升度是前升度戊甲為丙甲之¶
　　　　　　升度是總升度次于戊甲減戊丁所存丁¶
　甲是乙甲之後升度¶
　問黄道弧而用赤道之升度為其不等故也亦有等者¶
　乎曰有之論正球則黄赤道從二分二至起筭各出地¶
　九十度其黄道弧與升度等周天之中其相等者四而¶
　已¶
<pb:KR3f0013_WYG_012-10b>¶
　問正球黄赤道之四象限其升度與弧俱等者何故曰¶
　黄赤道俱為二大圈相等則所分之相似圈分俱等一¶
　也又極至極分二大圈定黄赤道為四象限此二大圈¶
　出入地時即地平與四象限之交相合為一線故黄道¶
　之象限交必與赤道之象限交偕出偕入二也¶
　若欹球則黄道之半圏從分起從分止與赤道升降度¶
　等而周天之中其相等者二何者黄赤道二分之交同¶
　時至地平即二大半圏必相等故¶
　欹球二相等之外其他升度與黄道弧皆不等¶
<pb:KR3f0013_WYG_012-10b>¶
　問二象限同升常自不等何以至九十度則等曰黄道¶
<pb:KR3f0013_WYG_012-11a>¶
　弧與升度從初宫初度始毎度之升度各有差初差漸¶
　多後差漸少漸近漸少至極逺而平故也過二至則反¶
　是¶
　若正球則四象限之黄道弧與升度常相似其差甚少¶
　不過三度欹球則所差絶多¶
　　　　　　　　　　　如上正球甲乙赤道軸即地¶
　　　　　　　　　　　平故丁丙弧與丁戊升度相¶
　　　　　　　　　　　似欹球北極面則辛壬弧與¶
<pb:KR3f0013_WYG_012-11b>¶
　辛癸升度所差多¶
　升降有二有正升降有斜升降各弧與升度同出入若¶
　赤道上升度大于黄道弧謂之正升降小者謂之斜升¶
　降愈大愈正為黄道與地平為角近于直角愈小愈斜¶
　為逺于直角¶
　正球但有四宫為正升冬夏至前後各二宫是也冬至¶
　先後者析木星紀夏至前後者實沈鶉首餘八宫有斜¶
　者有半斜者¶
　若欹球則恒有六宫為正升正升謂之遲升¶
<pb:KR3f0013_WYG_012-11b>¶
　斜升謂之疾升欹球有六宫焉正球有八宫焉¶
<pb:KR3f0013_WYG_012-12a>¶
　問欹球之正升者六為何宫曰若北極出地一度至六¶
　十六度則鶉首鶉火鶉尾夀星大火析木是也此六宫¶
　則正升正升則斜降南極出地者反是¶
　球愈欹則黄道與地平為角亦愈斜¶
以升降比論四條　論正球黄道上兩㸃去離二至二分¶
　(亦名為/四大㸃)各等則其升度亦等¶
　其相對之宫升度亦等如降婁夀星各二十七之類是¶
　也¶
<pb:KR3f0013_WYG_012-12b>¶
　若欹球則相對宫之升度各不等¶
　有兩㸃去春秋分大㸃等則其升度亦等¶
以正欹球比論二條　從降婁至鶉尾六宫欹球之升度小¶
　而正球大從夀星至娵訾六宫反是¶
　有兩弧在黄道上相對相等其正球之兩升度并為一¶
　率欹球之兩升度并為一率此兩率等¶
以黄道之出入比論(即升降度/之合也)五條　各宫各弧各㸃之¶
　出度必等于入度(不論正/偏球)¶
　各宫之出入度并與相對宫之出入度并等¶
<pb:KR3f0013_WYG_012-12b>¶
　欹球各宫之出入度雖等而正斜不等此正升則彼斜¶
<pb:KR3f0013_WYG_012-13a>¶
　降此斜升則彼正降¶
　一宫一弧在正球有升度在欹球有升度此兩升度相¶
　減之較名升差¶
　　　　　　　　　　　如上圖降婁一宫在正球之¶
　　　　　　　　　　　地升度二十六為甲乙北極¶
　　　　　　　　　　　出地四十度之欹球地升度¶
　十六為丁己以二率相減得十度是為兩球升度之差¶
　(省曰/升差)¶
<pb:KR3f0013_WYG_012-13b>¶
　正球之升降度從地平起筭可從地平南北圏起筭亦¶
　可為赤道與地平圏與南北圏相遇俱為直角故等欹¶
　球則否必用地平也¶
<pb:KR3f0013_WYG_012-14a>¶
太陽篇第四(不稱日者篇中有時日之/日故别言之月稱太隂同)¶
總論　宗動天之下則有列宿又下則塡星則嵗星則熒¶
　惑何以序先太陽其義有三一列宿與六曜之理皆繫¶
　太陽不先論此不得論彼二理較易明先明其易難者¶
　并易三萬光之原諸曜皆從受光焉月若其配星其從¶
　也¶
從本體論　凡三章¶
　論太陽之形象本是圓體　圓有面有體太陽之為圓¶
<pb:KR3f0013_WYG_012-14b>¶
　面舉目即是不待言矣其為圓體何從知之曰凡物未¶
　有有面無體者太陽之為物大矣知其必有體也凢自¶
　然生者初生者無物不圓太陽之生亦本自然曽無雕¶
　琢初生則然曽無遷變又諸體中圓為最尊以太陽較¶
　天下有形之物亦是最尊知其必為圓體也¶
　論太陽之大　欲知物大先知其徑徑有二一為視徑¶
　視徑者人目所視也舊云太陽之徑一度近來測騐實¶
　　　　　　止半度¶
　　　　　　如上圖甲乙乙丁丁戊為宗動天内規面¶
<pb:KR3f0013_WYG_012-14b>¶
　　　　　　之三度人從辛視太陽之己庚徑于天度¶
<pb:KR3f0013_WYG_012-15a>¶
　僅得乙丙不滿乙丁之一度約如乙丙者七百二十則¶
　滿黄道周故知視徑為半度也¶
　一為本徑欲知本徑先論其去地之逺太陽去地有時¶
　近有時逺折取中數則以地全徑為度(里數太多難計/故以地徑之里)¶
　(數為其尺度也地之周約/九萬里其全徑約三萬里)二十四其地徑自之得五百¶
　七十六是太陽去地之中數也(其比例云地之徑與太/陽去地之半徑若一與)¶
　(五百七/十六也)既知其視徑又得其去地之逺因以割圓術求¶
　其本徑得太陽之容大于地之容一百餘倍也(割圓術/有專書)¶
<pb:KR3f0013_WYG_012-15b>¶
　(二徑相比見幾何原本第十二卷第十八題容者體之/容筭術謂之立圓積非徑線亦非面也其筭法後篇詳)¶
　¶
　論太陽之光　日為大光六合之内無微不照有不透¶
　明之物隔之則生影地在天中體小于日故影漸逺漸¶
　　　　　　殺以至于盡其影之長不至太陽之衝¶
　　　　　　如上圖甲乙為日丙丁為地其影至戊而¶
　　　　　　止不至己¶
　太陽面上有黒子或一或二或三四而止或大或小恒¶
　于太陽東西徑上行其道止一線行十四日而盡前者¶
<pb:KR3f0013_WYG_012-15b>¶
　盡則後者繼之其大者能減太陽之光先時或疑為金¶
<pb:KR3f0013_WYG_012-16a>¶
　水二星考其躔度則又不合近有望逺鏡乃知其體不¶
　與日體為一又不若雲霞之去日極逺特在其面而不¶
　審為何物¶
從運動論　凢五章¶
　太陽之動有二其一與黄道赤道比論其一與地平比論¶
　與黄赤道比論　如從冬至一㸃起筭行天一日一周¶
　明日不在冬至即此一圏作螺旋一周次日復然迄夏¶
　至㸃行一百八十餘周而通作一螺旋線也苐冬至線¶
<pb:KR3f0013_WYG_012-16b>¶
　與次日一周線相離甚近以次漸逺迄春分而甚逺過¶
　此漸近迄夏至而甚近過此又漸逺如是循環無窮耳¶
　詳見後篇¶
　又冬至初日之線其螺圏甚小次日漸大至春分甚大¶
　過此漸小迄夏至而甚小如是小大循環者何也為緯¶
　圏中冬夏至皆小圏赤道為大圏故也從冬至迄夏至¶
　此為成嵗之半矣若從夏至迄冬至亦作螺旋行毎日¶
　一周百八十餘日通作一螺旋線但此線非復前線而¶
　别作一線毎日與前線作一交耳此為成嵗之全也¶
<pb:KR3f0013_WYG_012-16b>¶
　如圖作螺旋圏不能為三百六十作二十四以明其意¶
<pb:KR3f0013_WYG_012-17a>¶
　¶
　¶
　¶
　¶
　¶
　¶
　¶
　¶
<pb:KR3f0013_WYG_012-17b>¶
　已上所説螺旋線是太陽之體理實作如是運動無可¶
　疑者但螺旋則無法之線也以此測候亦復無法可立¶
　故天官家别用他術如下文¶
　測候之術　如用春分起筭初日從初㸃循赤道行迄¶
　一周是為一日明日即不在赤道而在其第二圏又不¶
　直距于初㸃而東西相去為黄道之一長度其南北距¶
　度即不及一度也此一周即為赤道之一距等圈矣太¶
　陽恒在黄道下行故無黄道之廣度至第三日復作第¶
　三距等圏與次日同凢九十日行黄道九十度即于赤¶
<pb:KR3f0013_WYG_012-18a>¶
　道旁作九十距等圏其第九十則夏至圏夏至圏去春¶
　分圏止二十三度半故太陽之行亦如是而止此九十¶
　距等線以當全螺線之半也用此術則從夏至迄秋分¶
　亦有九十距等線其線即春夏距等之原線矣¶
　至秋分即復行赤道一日無距度距圏與前春分日所¶
　行同線相對其兩對處則有極分交圏以為之限也自¶
　春迄秋二分之間行一百八十度黄道長度與赤道之¶
　距度其數皆等從秋分而後毎日作一距等圏其第九¶
<pb:KR3f0013_WYG_012-18b>¶
　十則冬至圏也凢諸距度圏皆交于黄道獨二至之兩¶
　圏切于黄道為其行至是盡矣其兩盡處則極至交圏¶
　為之限也秋分迄冬至亦二十三度半與其迄夏至等¶
　故其間距等圏與其迄夏至之距等圏亦等從冬至以¶
　後亦依前所行距等原線以迄春分而嵗成矣¶
　太陽之行恒在黄道下無廣度亦恒在兩至之内故兩¶
　至之内皆為太陽所行之道而太陽毎日行一度弱故¶
　兩至間之距等圏凢一百八十二有竒毎一圏嵗兩經¶
　焉如此術即分太陽所行為二路其一分計毎日所行¶
<pb:KR3f0013_WYG_012-18b>¶
　各行于赤道侣圏皆在兩赤道極之間其二總計毎嵗¶
<pb:KR3f0013_WYG_012-19a>¶
　所行皆行于黄道在兩黄道極之間其一日一周于黄¶
　道為一長度于赤道上不及一上度此一上度弱者名¶
　為黄道一日之升度黄道之升度毎宫與赤道不等故¶
　毎日黄道之升度一一不等(見本/設表)¶
　螺旋合術與黄赤分術比論　論合術則自東而西毎¶
　日不及一度故云日遲論分術則自西而東毎日循黄¶
　道行一度故云日疾其實一也但螺旋于理甚合而無¶
　法可推分術則分數易明其間即有參差不能及一微¶
<pb:KR3f0013_WYG_012-19b>¶
　一纎非儀象可測故厯家專用分術(加減/法也)以便推步¶
　與地平比論　太陽至地平上為出為明從東而西沒¶
　于地平下為入為晦¶
　論正球春分日太陽出于東方行赤道赤道即東西圏¶
　漸升至頂極即至南北圏為極髙之弧此地平以上之¶
　半晝分也亦謂之東半晝弧午正後漸降至地平謂之¶
　西半晝弧東西合則為全弧行盡全弧為一晝¶
　其一日之中地平上凢有表即得影日出則為無窮之¶
　西影漸短至頂僅得一㸃(或云是為無影安得一㸃不/知無表即無影若令表離于)¶
<pb:KR3f0013_WYG_012-19b>¶
　(地平即有與/表等大之影)午正後影漸長至地平復為無窮之東影¶
<pb:KR3f0013_WYG_012-20a>¶
　日既入地平下則有朦朧分(一名昏度/一名黄昏)行地平之低度¶
　十八(低度者非黄道赤道之度乃地平之/緯度也在下故名低度在上名髙度)後此為夜¶
　　　　　　如上圖甲乙為赤道即東西圏丙甲丁為¶
　　　　　　南北圏甲髙九十度滿一象限己戊為表¶
　　　　　　日出辛表端影在庚至壬影在癸至庚則¶
　在辛也至甲止一㸃丙丁即地平低度十八至子丑而¶
　止¶
　日至于南北圏下為半夜迨近地平下十八低度復為¶
<pb:KR3f0013_WYG_012-20b>¶
　朦朧分(一名晨度一名昧旦/一名黎明一名昧爽)凢黎明将盡日将出地平¶
　上有雲則為朝霞黄昏之始日初入地平上有雲則為¶
　晚霞所以赤色者為日光返照如火出烟本是黒色與¶
　火並見即黒見烟不見火即為紅烟矣¶
　問日出入則大日中則小何故曰地居天中日周其外¶
　因于太陽如受燔炙恒出熱氣是名清蒙之氣此氣之¶
　厚去地不能甚逺日出入時人目衡視積氣甚多如物¶
　在水中其體大于本體故出入時日形似大非果大也¶
　至日中時以垂線照地人直視之積氣甚少日不受蒙¶
<pb:KR3f0013_WYG_012-20b>¶
　則似小矣若出入時或深紫或微紅或似長圓亦皆是¶
<pb:KR3f0013_WYG_012-21a>¶
　氣之厚薄疎宻所為也¶
　其春分次日太陽離赤道即不出于東西圏之初度而¶
　在其稍北之濶度(即地平之經度不言廣/者以別于黄道緯度也)其相去也與¶
　其日之距度等(為正球則赤道與地平/為直角故也欹球則否)太陽既稍北則¶
　其表影亦稍南其晝分與初日等其南北圏下之極髙¶
　弧則稍減于九十度又次日則濶度愈大極髙弧愈小¶
　以迄夏至其濶為二十三度有竒其髙弧為六十三度¶
　有竒從赤道南迄冬至亦如之其方之晝與夜恒等何¶
<pb:KR3f0013_WYG_012-21b>¶
　者赤道與地平為直角即一切經緯圏其隱見恒相半¶
　故¶
　　　　　　如上圖甲乙為赤道即東西圈春分日日¶
　　　　　　從此道行次日以後漸向丁戊行甲至丁¶
　　　　　　乙至戊各二十三度有竒庚至丁其髙弧¶
　六十三度有竒¶
　論欹球一嵗中獨春秋分兩日得晝夜平何者是其日¶
　太陽在赤道下赤道與地平皆大圏交而相分即所分¶
　之圏分相等若赤道距等圏大小不等以地平分之其¶
<pb:KR3f0013_WYG_012-21b>¶
　圏分上下皆不等¶
<pb:KR3f0013_WYG_012-22a>¶
　　　　　　如上圖甲乙為南北極丙丁為赤道丑寅¶
　　　　　　為地平春秋分兩日日在戊為黄赤道之¶
　　　　　　交則地平上下圏分等過春分日漸北如¶
　至辛壬距等圏則丑寅地平分晝夜于子過秋分日漸¶
　南如至己庚距等圏則地平分晝夜于癸上下皆不等¶
　又一嵗之中凢兩晝之距兩至等則其晝分之長短亦¶
　等凢兩晝之距兩分等即一在赤道南一在赤道北其¶
　距度等而此日之晝與彼日之夜等¶
<pb:KR3f0013_WYG_012-22b>¶
　凢球愈欹極愈髙即髙至(不曰冬夏至而曰/髙至通南北言之)之日愈長¶
　凢正球之南北濶度等欹球則否¶
　凢正球之二至日中時其髙下恒相等欹球則否日中¶
　時其二至一甚髙一甚低¶
　論平球則以半年為一晝以半年為一夜何者北極與頂¶
　極合即赤道與地平亦合故九十距等圏從赤道迄一¶
　至皆在地平上其在下亦如之也其表恒作無窮及最¶
　長影不作短影毎日為一周亦作十二時或二十四但¶
　百八十周恒在晝耳¶
<pb:KR3f0013_WYG_012-22b>¶
　論䑃朧(早為晨分暮為昏分或并曰/晨昏或省曰朦曰朦影朦度)¶
<pb:KR3f0013_WYG_012-23a>¶
　太陽在二㸃二㸃之距一至等其朦亦等何者去至等¶
　則同在一距等圏上故¶
　若二㸃之距一分等其朦不等孰大孰小近于上極者¶
　則大逺則小¶
　北極出地處則北六宫之朦大于南六宫南極出地處¶
　反是¶
　北極出地處太陽在北六宫愈近夏至朦愈大迄夏至¶
　極大過夏至漸小南方近冬至愈大迄冬至則極大過¶
<pb:KR3f0013_WYG_012-23b>¶
　冬至漸小北極出地處迄冬至不極小極小者在赤道¶
　冬至之間南方迄夏至不極小極小者在赤道夏至之¶
　間¶
　太陽在北六宫愈北朦愈大¶
　平球之處其太陽入地低度不過二十三去朦度之十¶
　八未逺也故其晨昏最長一年之中明多于晦幾乎不¶
　夜¶
　正球上兩㸃在赤道南北其距赤道等其朦亦等其距¶
　赤道不等其朦亦不等孰大愈逺赤道者愈大故二至¶
<pb:KR3f0013_WYG_012-23b>¶
　之朦甚大二分之朦甚小¶
<pb:KR3f0013_WYG_012-24a>¶
　問欹球北極出地處之朦夏至極大而冬至不極小極¶
　小者在赤道冬至之間然則安在曰此在秋分之後特¶
　隨地不同皆在分後至前不在其日也如北極出地四¶
　十度春分則六刻三十三分夏至八刻六十分秋分六¶
　刻三十三分冬至則七刻最小者六刻二十六分有竒¶
　在寒露之中候五日也(有本/表)¶
<pb:KR3f0013_WYG_012-25a>¶
太隂篇第五¶
五緯在二曜之上今先太隂者何故一凢論年月日時皆¶
　以二曜定之二其理較五緯特為易明三太隂體大晝時¶
　亦見四太隂之能力亞于太陽五緯無能及之¶
從本體論¶
　論太隂之形象　本是圓體與太陽同雖有晦朔弦望¶
　不害為圓詳見後論¶
　論太隂之大　太隂去人時近時逺折取中數八其地¶
<pb:KR3f0013_WYG_012-25b>¶
　半徑自之得六十四半徑為三十二全徑是太隂去地¶
　之中數也¶
　其視徑去人愈近愈大愈逺愈小折取中數亦得半度¶
　與太陽等¶
　其本徑則小于地球地之容大于月約三十倍也¶
　論太隂之光　本自無光受光于太陽故本球之光恒¶
　得半以上因太陽之體大于其體故¶
　　　　　　　　　　如上圖甲乙為日丙丁為月徑¶
　　　　　　　　　　因日大故受光至于戊己¶
<pb:KR3f0013_WYG_012-25b>¶
　太隂面上黒象有二種其一今人人所見黒白異色者¶
<pb:KR3f0013_WYG_012-26a>¶
　是其二小者則日日不同非逺鏡不能見也詳見後論¶
從運動論¶
　太隂之運動有二其一一日一周隨宗動天行與六曜¶
　同公動也其二循白道(白道月之本道一/名月道下文通用)日行十三度¶
　有竒迄二十七日有竒而一周本動也因太陽同行二¶
　十七日有竒則過周二十七度有竒故又二日有竒乃¶
　及于日而與之會¶
　白道不與黄道同線而兩交于黄道(兩交名正交中交/亦名天首天尾亦)¶
<pb:KR3f0013_WYG_012-26b>¶
　(名龍頭龍尾/亦名羅計)兩半交去黄道五度有竒故毎行一周在¶
　黄道下者二交初交中是也他詳後論¶
<pb:KR3f0013_WYG_012-27a>¶
時篇第六　十三條¶
既明二曜之體又明二曜之運次因其運動以得時時者¶
　何物凢諸有形之物必有變革變革多端中有遷運一¶
　端因其遷運先後從而測量剖分之則為時也¶
　問草木鳥獸人事皆有變革遷運亦可用以為時何必¶
　二曜曰凢立術有三法一須公共一須分明一須永久¶
　惟二曜則然他無有足比者故也¶
　時之准分尺度一日是也一日者何太陽行一周而過¶
<pb:KR3f0013_WYG_012-27b>¶
　赤道上之一升度弱(當黄道/一度)者是也日之起筭有四法¶
　或以早或以晚或以晝之中或以夜之中¶
　日有大小分大者為晝夜小者為時辰時辰者十二分¶
　日之一也(西厯為二十/四分之一)¶
　常静天之上有二大圏皆過兩極而分赤道為四平分¶
　其一過頂即子午圏其一過東西㸃(東西㸃者赤道交/于地平是東西之)¶
　(&KR0415;/中)即邜酉圏從邜至午其間又有二圏為辰為巳從午¶
　至酉其間又有二圏為未為申此六圏者終古不動凢¶
　三曜至某圏上即為某時也(十二時辰不止日也月所/至即為月之十二時星所)¶
<pb:KR3f0013_WYG_012-27b>¶
　(至即為星/之十二時)其起筭亦有四法或用子或用午或用邜或¶
<pb:KR3f0013_WYG_012-28a>¶
　用酉¶
　時又有刻毎時八刻一日則九十六刻東西所同用星¶
　官家用百刻取整數易筭也¶
　刻又析為百分分析為百秒逓為百以至微西法毎刻¶
　為十五分分析為六十秒逓分之皆以六十也¶
　其積日者以日加之初加為一旬一旬者甲至癸十日¶
　再加為一月一月者太隂行一周而與日會也(稱一月/者有二)¶
　(義一為二十七日有竒而周于天一為二十九日有竒/而及于日因交會之理分明故不用月周而用朔實也)¶
<pb:KR3f0013_WYG_012-28b>¶
　月之分也兩分之為朔望四分之為晦朔弦望¶
　太陽行一周三百六十五日四分日之一弱為一嵗謂¶
　之太陽年其起筭亦有四法一從冬至一從春分(測天/用之)¶
　一從秋分(論二十八宿起于/角亢在秋分後)一從夏至(古時或/用之)用太陽¶
　年者四年而閏一日為四分之一也四百年而減一閏¶
　為弱也¶
　凢論嵗以太陽為法太隂行十二周為一嵗者為其近¶
　于太陽年也是謂之太隂年用太隂年者嵗積氣盈朔¶
　虚十日有竒三年一閏為十日故五年再閏十九年七¶
<pb:KR3f0013_WYG_012-28b>¶
　閏為有竒故¶
<pb:KR3f0013_WYG_012-29a>¶
　太陽年之分也二分之為半嵗周四分之為四季八分¶
　之為分至啓閉(立春立夏為啓/立秋立冬為閉)十二分之為節二十四¶
　分之為節氣中氣七十二分之為候¶
　其積年者以年加之十二年為一紀三十年為一世六¶
　十年亦為一紀¶
<pb:KR3f0013_WYG_012-30a>¶
恒星篇第七¶
向己説常静宗動二天二天之下則恒星天也畧論其凢¶
　有四其一為幾何其二為貌状其三為能力其四為遷¶
　變¶
幾何　六條¶
　萬物中形天為最大大有二義一在上所最逺故最大¶
　二能力最大故其體亦大¶
　其形象為圓球何以知之天體最為精純無襍最為單¶
<pb:KR3f0013_WYG_012-30b>¶
　獨無二圓之為象亦無襍亦無二體性如此故其形象¶
　亦當如此又運行最疾者莫如圓體他體則滯礙也¶
　其去地最逺逺之數以地之半徑為度最近處得一萬¶
　四千度自此以上非人思力所及知也此端似為難信¶
　證見後篇¶
　其所在萬物之最上¶
　其質最細何以徴之常在上不霣墜知為輕虚細宻也¶
　其質又極精純為無他夾襍故¶
貌状　一條¶
<pb:KR3f0013_WYG_012-30b>¶
　天下之物皆以顔色為其美餙顔色之外别有二美餙¶
<pb:KR3f0013_WYG_012-31a>¶
　一為透徹一為光耀也顔色之美美之下分明光之美¶
　美之上分何者其形妙好異于他色一也人之見之無¶
　不喜悦二也他物不能自見其美惟光能自見三也他¶
　物有色惟光能發揚其美妙四也有此四者故為天下¶
　眞寳天最尊于萬物故一切顔色不足為其文&KR0918;惟光¶
　為其&KR0918;矣或云天望之蒼蒼然蒼非色耶何謂無色曰¶
　蒼蒼非色也太空之中氣盈其處氣亦無色氣積極厚¶
　則成蒼蒼之色譬之玻瓈本自透明畧無他色積之數¶
<pb:KR3f0013_WYG_012-31b>¶
　重則成蒼色太空中色亦猶此耳¶
能力　四條¶
　天之下濟其于下土有大能力何以徴之運行一周成¶
　為四季凉燠寒暑萬物藉為生長收藏一也世間微物¶
　無不各有能力稍大則能力稱之天如彼其大也知其¶
　能力與之等大二也¶
　天之能力下及毎用二器其一光也其一施也光不獨¶
　能照天下亦能作熱如用窪鏡對日而成返照則能生¶
　火又用玻瓈圓球對日而成折照亦能出火其故為何¶
<pb:KR3f0013_WYG_012-31b>¶
　光于天下為最尊熱于四大物情中(四大情者一熱/二冷三燥四濕)亦¶
<pb:KR3f0013_WYG_012-32a>¶
　為最尊以尊生尊是其理也其次亦能生冷亦能生燥¶
　亦能生濕為光本非熱非冷非燥非濕而其中有精足¶
　當四情故能生熱生冷生燥生濕也(如仁中無芽葉花/實而其精足當四)¶
　(物故能生/四物也)夫光之為體若其發而及物何為施之不盡¶
　若其不發則一切所受為從何來故其體其用總非人¶
　間意量所及¶
　光之外别有施者不屬光也此有二證其一海潮大小¶
　不因于光亦不因于冷熱燥濕譬如磁石吸鐵别有相¶
<pb:KR3f0013_WYG_012-32b>¶
　攝相受者則受者為所施攝者為能施也又如懐胎生¶
　子七月生則長八月生則殀無不驗者此亦非因于光¶
　亦非因于四情亦如磁鐵有别相攝受者故也¶
　從上二能知天于下土盖有四徳一曰覆冐一曰包函¶
　一曰生育一曰保存也假令不動亦有此徳而又加之¶
　運動于此若此于彼若彼變化無端眞非思議所及矣¶
遷變　四條¶
　凢物遷變首運動¶
　天之運動皆環行何者天體單獨無二故共運動亦應¶
<pb:KR3f0013_WYG_012-32b>¶
　單獨無二環行者單獨無二之行也何謂單行曰凢動¶
<pb:KR3f0013_WYG_012-33a>¶
　如人如鳥獸如風皆襍亂無法之行也單行有二一曰¶
　垂線一曰圓線石在空中下墜于地此為垂線一切循¶
　環無端者皆為圓線垂線之動勢盡而止惟圓線獨為¶
　無窮天以覆函生存下土者也故不能不為無窮不能¶
　不為環行矣¶
　天之運動恒不去其本所論其各分無一不動而其全¶
　體無一分動¶
　天之運動有四異其一甚疾一刻分中行幾萬里如鳥¶
<pb:KR3f0013_WYG_012-33b>¶
　如矢如礟如霹厯皆非所及其二恒平行(其中遲速别/有故實無一)¶
　(不平行者/詳見後論)若非一一平行即測候之術無從可用其三¶
　恒久不已其四萬物之動此為首何者天下之動于此¶
　焉繫故也若無此動即無四季即無生物問運動而外¶
　更有遷變乎曰論其體則無變何者為在最上物無及¶
　其際者故不能受變于物論其情則有變如月星無光¶
　因于日光變而有光一也又如日月有光因于交食而¶
　若無光二也¶
　¶
<pb:KR3f0013_WYG_012-33b>¶
　新法算書卷十二¶
