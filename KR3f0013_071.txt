# -*- mode: mandoku-view; -*-
#+TITLE: 新法算書
#+DATE: 2015-08-24 23:09:34.948923
#+PROPERTY: ID KR3f0013
#+PROPERTY: BASEEDITION WYG    
#+PROPERTY: JUAN 卷七十一
<pb:KR3f0013_WYG_071-1a>¶
欽定四庫全書¶
　新法算書卷七十一　　　明　徐光啟等　撰¶
　　古今交食考¶
　　　日食¶
　　書經¶
𦙍征　惟仲康肇位四海乃季秋月朔辰弗集于房¶
　按唐大衍厯作仲康五年癸巳嵗九月庚戌朔日食在¶
　房二度元授時厯亦稱仲康五年癸巳九月庚戌朔交¶
<pb:KR3f0013_WYG_071-1b>¶
　泛二十六日五千四百二十一分依此得太隂尚距交¶
　前約九度新法亦推得九度二十三分然皆中㑹時平¶
　行若視㑹時實行則交常度為五宫一十八度一十七¶
　分因得實距一度餘在陰厯本食距加減時限(即黄平/象限東)¶
　甚逺必得時差多氣差反少因氣差止一十六分為實¶
　距分所減餘視距四十四分乃并日月兩半徑得三十¶
　一分三十三秒以較視距分尚不及則月不能掩日而¶
　癸巳年九月庚戌朔絶無食又以厯年考之仲康五年¶
　無癸巳乃丙寅也癸巳去丙寅後二十七年就使九月¶
<pb:KR3f0013_WYG_071-1b>¶
　朔日有食亦非書所載之食况本不食乎新法推得仲¶
<pb:KR3f0013_WYG_071-2a>¶
　康時僅四年與五年正交與秋分近兩曜已入食限其¶
　餘年交距秋遠雖兩曜㑹合入食限内應食者有之不¶
　在季秋月朔與書所載無與惟四年乙丑九月壬辰朔¶
　太陽躔壽星一十度三十分實交周一十一宫二十七¶
　度二十分得太陽實距黄道南一十七分二十秒即入¶
　食限與秋分近但加氣差五十分三十餘秒較兩半徑¶
　并距度太大必不食况此乃定朔之距度而定朔在酉¶
　正一刻外(依今加/減表算)日入巳二刻矣若視㑹必須加時即¶
<pb:KR3f0013_WYG_071-2b>¶
　二曜絶無視距因得食甚尚在酉正後六刻餘併無帶¶
　食試更西去四刻或少加時(不依今/加減表)存定朔於地平上¶
　且依北極出地一十八度算(雲南交趾等處因/與二曜益近故)其定朔則¶
　在酉初一刻得視㑹與日入不甚逺應見帶食苐氣¶
　差為三十八分以加實距總得四十六分與二曜半徑¶
　并相較亦無食蓋繇氣差加以實距使太隂偏南不能¶
　掩日非獨加減時故也若五年丙寅季秋月丙戌朔太¶
　陽平行躔壽星初度五十一分與書所載之房宿合寔¶
　交周為○宫五度二十四分查表得實距北二十八分而¶
<pb:KR3f0013_WYG_071-2b>¶
　以氣差一十三分相減餘一十五分為二曜半徑并所¶
<pb:KR3f0013_WYG_071-3a>¶
　減餘一十六分三十八秒推得見食五分三十餘秒但¶
　依古安邑及北極出地三十六度用今加減表算定朔¶
　應在次日丁亥太陽出之前時差應減因得食甚不可¶
　見試東去一二時必能見食何也蓋太陰實距北得氣¶
　差使之掩日九州内有處可見如以二十八分查太隂¶
　視差表中行得上横行髙度應六十三度餘二十七度¶
　為二曜距天頂度因以太陽實躔查黄道九十度表所¶
　得側對二十七度者乃北極出地二十五度即全見食¶
<pb:KR3f0013_WYG_071-3b>¶
　地也(因設二曜在正九十度上絶無時差而氣差/全變為髙下差即所減去前二十八分故)距此¶
　南北内外亦應見食惟分數多寡不一耳設東來一時¶
　依北極出地二十五度算得氣差二分四十五秒為寔¶
　距所減餘二十五分四十秒即視距分與二曜半徑并¶
　相較餘六分應推見食二分論定朔此時二曜髙尚有¶
　一十七度在辰初二刻(日出卯正/前約二分)雖時差復有所減能¶
　使視㑹在卯前不見食甚然可多見𢃄食至復圓而曚¶
　氣差亦畧補地半徑差使日月可早出總之論中土之¶
　西不能見食非太隂不甚掩太陽乃時差無從得算蓋¶
<pb:KR3f0013_WYG_071-3b>¶
　時差必先求定朔定朔即依加減所得而加減復歸太¶
<pb:KR3f0013_WYG_071-4a>¶
　陽本圜心去離地心故但二心相距古今不等(見日躔/厯指)¶
　即加減亦異新法為求均度止立二百恒年表者亦以¶
　見此後數未免畧變至求所變幾何止可及中古未能¶
　及上古乃書僅云仲康五年辰弗集于房此外不紀食¶
　于何時測于何方見食若干分儻因之退求二心之距¶
　依法立表自可得其食之必然况與年月宿度俱符者¶
　乎再帝堯時大槩春在昴秋在房仲康去堯未逺俱依¶
　此為定故得日在季秋月朔遂謂辰弗集于房其寔房¶
<pb:KR3f0013_WYG_071-4b>¶
　漸移東是日尚居氐宿末度非真至于房也或因不凖¶
　得時刻誤以他年且晦朔不明及謂太隂距逺不能掩¶
　日之光亦滋惑矣¶
　　詩¶
小雅　十月之交朔日辛卯日有食之亦孔之醜(大夫刺/幽王也)¶
　案周正建子十月乃夏之八月是在周幽王六年乙丑¶
　歲十月辛卯朔授時推是日辰正四刻合朔交泛一十¶
　四日五十七刻入食限梁太史令虞鄺唐僧一行亦步¶
　得是日日食今以法依本地去順天府西約減二刻考¶
<pb:KR3f0013_WYG_071-4b>¶
　之是日定朔己初三刻内一十分太陽寔躔鶉尾宫○¶
<pb:KR3f0013_WYG_071-5a>¶
　四度三十九分算以時差得減一時三十六分乃得食¶
　甚在辰正初刻○四分授時得辰正四刻未推地經加¶
　減故于視㑹時得實交周○宫八度五十九分查表得¶
　實距四十六分三十六秒減氣差一十五分一十六秒¶
　餘太陰視距在黄道北三十一分二十秒與兩曜半徑¶
　并相減餘三十一秒則得食分止三十秒耳授時推交¶
　泛一十四日等數欲以正交起算則與日月不合若從¶
　中交起算則得平交周與新法所得去正交北畧逺雖¶
<pb:KR3f0013_WYG_071-5b>¶
　能入食限亦不過此食分矣¶
　　春秋¶
襄公　二十有四年秋七月甲子朔日有食之既¶
　案魯春秋仍用周正七月乃夏正建寅之五月也今以¶
　法考之是月甲子日未正二刻定朔申初初刻○八分¶
　食甚實交周○宫○三度二十二分二十秒實距度一¶
　十七分三十二秒因在黄道北減氣差一十六分一十¶
　二秒得視距一分二十秒應見全食且本月徑大于日¶
　徑掩太陽邉周有竒經稱日既政與法宻合¶
<pb:KR3f0013_WYG_071-5b>¶
襄公　二十有七年冬十有二月乙亥朔日有食之傳¶
<pb:KR3f0013_WYG_071-6a>¶
　曰十有一月乙亥朔日有食之¶
　案周十二月即夏十月依法推步本月不入食限且無¶
　乙亥朔惟十一月則夏之九月也是月新法推得定朔¶
　在巳初一刻一十分食甚在辰初四刻内一十二分實¶
　交周度五宫二十八度二十三分在隂厯實距分八分¶
　三十四秒與氣差一十六分五十三秒相減餘視距八¶
　分一十九秒減兩半徑并數查表得食分七分六十三¶
　秒月朔則以傳所載為是¶
<pb:KR3f0013_WYG_071-6b>¶
漢景帝中三年甲午嵗九月戊戌晦日食幾盡¶
　今以法考之是日定朔依本地算在午初一刻○分四¶
　十六秒日實引一十一宫○一度三十七分三十八秒¶
　月實引四宫一十四度四十九分四十八秒太陽寔躔¶
　大火宮一十四度二十四分二十一秒黄平限在壽星¶
　宫一十三度○七分初東西差二十二分四十二秒次¶
　東西差三十○分四十八秒應減一時○五分一十四¶
　秒為巳正初刻一十○分三十二秒食甚因得實交周¶
　○宫○九度○八分五十八秒太隂實距黄道北四十¶
<pb:KR3f0013_WYG_071-6b>¶
　七分二十四秒改視距九分二十四秒應食七分四十¶
<pb:KR3f0013_WYG_071-7a>¶
　餘秒則是十月戊戌日日食而漢厯誤推為晦何也¶
漢成帝河平元年癸巳嵗四月己亥晦日食不盡如鈎劉¶
　向云日蚤食時從西北虧起¶
　今以法考之是日乃五月己亥朔非四月晦也日實引¶
　六宮○九度一十九分二十一秒月實引六宫二十二¶
　度一十七分三十八秒本地定朔在巳正二刻○九分¶
　四十四秒太陽實躔實沈宫二十四度一十八分四十¶
　七秒因得初東西差一十六分五十四秒次東西差二¶
<pb:KR3f0013_WYG_071-7b>¶
　十二分四十三秒為巳初三刻○四分二十一秒食甚¶
　太陰實距黄道北一十六分四十七秒内減氣差一十¶
　四分二十六秒為視距二分二十一秒應九分半有竒¶
　所云日食不盡如鈎脗與法合及先一時查表得東西¶
　差三十五分二十一秒月行分三十二分一十六秒視¶
　行一十九分三十八秒應辰正初刻一十一分初虧正¶
　劉向所謂蚤食時也夫上下千百年而分數時刻一一¶
　不爽如此則此日之推步為何如哉¶
漢安帝延光四年乙丑嵗三月戊午朔日食隴西酒泉朔¶
<pb:KR3f0013_WYG_071-7b>¶
　方各以狀上史官不覺¶
<pb:KR3f0013_WYG_071-8a>¶
　今以法考之是日定朔依本地算未正二刻○三分日¶
　實引四宫一十度三十六分月實引三宫○五度二十¶
　七分太陽實躔降婁宫二十九度○九分初東西差五十¶
　二分一十二秒次東西差五十六分四十一秒因得加¶
　時一時五十三分食甚在申正一刻一十分此時實交¶
　周○宫○六度二十三分即太陰實距北三十二分五¶
　十秒氣差一十二分五十二秒因實距改為視距度一¶
　十九分五十八秒應得食分三分八十四秒夫時在申¶
<pb:KR3f0013_WYG_071-8b>¶
　正已非夜食可比食及三分亦不得藉口不救三方各¶
　以狀上而史官不覺漢之厯法可知矣毎讀兩漢前後¶
　史誤朔為晦至差一二日當食失推郡縣以聞者屢屢¶
　漢人又安得為知厯哉¶
陳宣帝太建八年即周建徳五年齊後主武平七年丙申¶
　嵗周書六月戊申朔日食齊載六月戊申朔太陽初虧¶
　劉孝孫言食于卯時張孟賔言食于申時鄭元偉董¶
　峻言食于辰時宋景業言食于巳時至日食乃于卯¶
　申之間陳無¶
<pb:KR3f0013_WYG_071-8b>¶
　今以法考之是日日實引六宫二十九度一十二分三¶
<pb:KR3f0013_WYG_071-9a>¶
　十三秒月實引五宫二十一度二十二分二十四秒太¶
　陽實躔鶉首宫二十一度○五分案陳都金陵(今應/天府)定¶
　朔在辰初二刻○八分三十三秒次黄平象限在大梁宫¶
　三度○九分次東西差五十四分二十七秒應減一時¶
　三十六分○九秒為卯正初刻○二分二十四秒食甚¶
　實交周五宫二十三度五十三分一十八秒太隂實距¶
　三十一分四十四秒内減南北差二十一分一十二秒¶
　為視距分十分三十二秒應食七分一十六秒夫食及¶
<pb:KR3f0013_WYG_071-9b>¶
　七分而不載食陳厯之踈可知甚于卯正應虧于卯初¶
　之先齊人之言卯者為近而言辰者逺言巳者則愈逺¶
　矣¶
隋文帝開皇十四年甲寅嵗七月朔日食¶
　案劉暉駁張胄𤣥大業厯曰是日依厯時加巳上食食¶
　十五分之十二半強候至未後三刻日乃食虧起西北¶
　食半許入雲不見食頃暫見猶未復生因即雲障¶
　今以法依西安府考之是日癸巳朔申初二刻一十二¶
　分食甚未正三刻内一十三分初虧查實交周五宫二¶
<pb:KR3f0013_WYG_071-9b>¶
　十四度四十五分實距分二十七分四十五秒與氣差¶
<pb:KR3f0013_WYG_071-10a>¶
　三十二分○六秒相減餘視距四分二十一秒得并徑¶
　減距餘數二十八分應見食九分三十五秒與劉暉未¶
　後三刻日乃食少頃猶未復生之語最相符合¶
唐開元十三年乙丑嵗天正南至東封禮畢(是年封/㤗山)還次¶
　梁宋史官言十二月庚戌朔日當食帝乃徹膳素服以¶
　俟卒不食大衍推是月入交二度弱當食十五分之十¶
　三而陽光自若纎毫無變雖術乖謬當不至此¶
　今以法考之是日定朔申正初刻○三分太陽在星紀¶
<pb:KR3f0013_WYG_071-10b>¶
　宫二十一度三十八分二十八秒宻求食甚時刻距黄¶
　平限九十八度則太陽已西入地平下矣雖實交周度¶
　約在○宫○七度二十九分應得有食但求初虧度限¶
　又與升度相距八十六度地平已近且日光閃爍毎毎¶
　先食而後見謂之纎毫無變宜也惜當日厯官見不及¶
　此徒留徹膳素服一案以來後世之指&KR0933;耳¶
宋太祖乾德三年乙丑嵗二月壬寅朔日食騐天不食議¶
　者俱指為當食不食日度失行¶
　今以法考之是日定朔巳正三刻一十二分二十九秒¶
<pb:KR3f0013_WYG_071-10b>¶
　本地真時差五分五十四秒視距分二十二分四十二¶
<pb:KR3f0013_WYG_071-11a>¶
　秒并徑減距得八分四十秒食止二分五十四秒想當¶
　日厯官或推時太蚤至期不騐遂謂不食一當食時又¶
　或片雲掩蔽而所食無幾倐忽已過誤而不覺耳且食¶
　不及三分不救與不食同是未可知特一拈破¶
宋真宗大中祥符七年甲寅嵗十二月癸丑朔日食驗天¶
　不食綱目書司天監奏日食不應羣臣表賀¶
　是日壬子推得平望一十七時四十一分二十六秒月¶
　實距日三度三十九分四十九秒其時為加應加七時¶
<pb:KR3f0013_WYG_071-11b>¶
　一十二分四十五秒因太陽躔星紀宫八度三十八分一¶
　十九秒復減三分○五秒共得二十四時五十一分○¶
　六秒進一日為癸丑定朔在子正三刻○六分○六秒¶
　則食在夜誤推在晝司天氏之過也乃不罪推步者而¶
　輙紛紛稱賀宋人之欺罔也甚矣¶
宋仁宗景佑三年丙子歲四月己酉朔日食殿中丞王立¶
　言是日日食二分半候之不食綱目無¶
　依法推得是日定朔辰初一刻○三分三十八秒太陽¶
　實躔大梁宫一十四度○四分一十二秒宻求九十度¶
<pb:KR3f0013_WYG_071-11b>¶
　限在娵訾五度五十三分距天頂四十七度○三分交¶
<pb:KR3f0013_WYG_071-12a>¶
　角餘度四十度五十一分得南北差四十二分一十二¶
　秒雖實交周在○宫一度五分三十八秒太陰實距五¶
　分四十二秒但氣差數大改視距分為三十六分三十¶
　秒兩半徑并實無此數又安得有食分可見乎日食¶
　二分半之説誤矣候之不食是¶
宋慶厯四年甲申嵗十一月戊申朔日當食不食綱目無¶
　依法推得是月戊午朔誤推戊申朔其日定朔酉正一¶
　刻○三分三十七秒太陽實躔析木六度二十三分四¶
<pb:KR3f0013_WYG_071-12b>¶
　十七秒九十度限在娵訾二十五度五十五分相距一¶
　百○九度三十一分其為夜食無疑矣綱目刪之是也¶
　又安所得當食不食哉¶
宋神宗元豐元年戊午嵗六月癸卯朔太史言日當食驗¶
　之不食議者云是日卯時日食史云驗之不食而綱目¶
　載食想當時原食也¶
　今以法考之是日在辰初初刻一十一分四十一秒太¶
　陽實躔鶉首二十四度三十一分五十秒因宻求視㑹¶
　黄平限在大梁二度二十六分相距八十二度○六分¶
<pb:KR3f0013_WYG_071-12b>¶
　得氣差二十二分○六秒雖食甚應卯初三刻一十二¶
<pb:KR3f0013_WYG_071-13a>¶
　分二十五秒而實交周五宫一十六度四十九分二十¶
　七秒距分減去氣差尚餘視距四十四分五十二秒其¶
　驗之不食宜矣又安所謂當時原食哉¶
宋哲宗紹聖二年乙亥歲二月丁卯朔太史言日當食驗¶
　之不食¶
　今以法考之是日定朔寅正二刻一十二分○六秒太¶
　陽實躔娵訾二十四度○一分二十七秒查黄平限在¶
　大火宫二十三度一十六分與太陽相距甚逺其為¶
<pb:KR3f0013_WYG_071-13b>¶
　夜食無疑矣誤推在晝司厯過也¶
宋徽宗崇寧五年丙戌嵗七月朔日當食不虧¶
　今以法考之是日定朔在午正初刻○三分二十秒太¶
　陽實躔度在鶉火宫一十四度○四分四十六秒次度¶
　限在本宫七度五十一分距天頂一十六度一十五分¶
　交角餘度一十九度二十七分氣差一十六分五十一¶
　秒實交周○宫○九度三十三分五十一秒距分四十¶
　九分三十一秒減氣差一十六分五十一秒餘視距三¶
　十一分四十秒減兩半徑并數實餘二十八秒應不見¶
<pb:KR3f0013_WYG_071-13b>¶
　食其不虧宜也有謂是日史不載而綱目有之想當時¶
<pb:KR3f0013_WYG_071-14a>¶
　日官誤推不食既而見其食則諱而削之未可知也亦¶
　獨何哉至本年十二月戊午朔原不入食限應不食¶
南宋髙宗紹興三十一年即金正隆六年辛巳嵗正月甲¶
　戌朔日食太史言日當食而不食帝不受朝金無¶
　以法考之是日定朔辰初一刻○一分五十秒太陽躔¶
　娵訾一十五度一十二分三十六秒黄平限在析木一¶
　十三度五十五分地平上無髙弧已非在晝且實交周¶
　六宫一十九度不入食限不應食金人無之是也帝¶
<pb:KR3f0013_WYG_071-14b>¶
　不受朝厯官當受過矣¶
宋孝宗乾道三年即金大定七年丁亥嵗金書四月戊辰¶
　朔日食宋無金主避正殿減膳伐皷應天門内百官各¶
　于本司庭立明復乃止¶
　依法推得是日定朔未初一刻○五分太陽實躔大梁¶
　○七度○四分四十一秒交角餘度三十九度三十分¶
　氣差二十分三十秒求得時差四十四分三十八秒為¶
　未正初刻○四分三十九秒食甚實交周○宫○七度¶
　三十分五十七秒太陰實距三十八分五十八秒因在¶
<pb:KR3f0013_WYG_071-14b>¶
　黄道北改為視距一十八分二十八秒得食分四分四¶
<pb:KR3f0013_WYG_071-15a>¶
　十秒夫食在日中已非夜食不書者比見食四分四十¶
　秒又非三分以下不救之類而乃當食失推致令河北¶
　獨專其美何哉富弼曰萬一契丹行之豈不為朝廷羞¶
　其即此日之謂也¶
宋寧宗嘉泰二年即金太和二年壬戌嵗五月甲辰朔日¶
　食太史言午正食甚草澤趙大猷言午初三刻日食¶
　三分驗之午初一刻起未初刻復如大猷言¶
　今以法考之是日定朔午初二刻○七分三十五秒太¶
<pb:KR3f0013_WYG_071-15b>¶
　陽躔度在實沈宫八度○二分東西差四分一十五秒¶
　氣差八分應午初二刻食甚實交周一十一宫二十六¶
　度四十九分共得視距二十四分四十八秒應見食二¶
　分三十秒與大猷所推較親¶
明隆慶六年六月乙卯朔日食䑓官候得初虧卯正三¶
　刻復圓巳初三刻約食有八分大統推得見食八分二¶
　十一秒初虧卯初二刻食甚辰初初刻復圎辰正二刻¶
　今以法考之是日定朔巳初一刻一十四分太陽實躔¶
　鶉首二十七度○四分三十九秒黄平限在實沈九度¶
<pb:KR3f0013_WYG_071-15b>¶
　二十一分距天頂一十八度一十九分太陽髙差四十¶
<pb:KR3f0013_WYG_071-16a>¶
　五分五十三秒交角餘度六十五度○八分得東西差¶
　三十九分二十一秒食在東應減時差一時二十七¶
　分為辰正初刻○一分五十八秒食甚實交周○宫○四¶
　度一十一秒太隂實距二十分四十七秒内減氣差一¶
　十八分一十八秒餘視距度二分二十九秒減兩半徑¶
　并數得二十八分約食九分餘復求得太陽距黄平限¶
　六十三度一十二分日食月行分三十分四十一秒視¶
　行二十三分○八秒應減一時一十九分三十三秒為¶
<pb:KR3f0013_WYG_071-16b>¶
　卯正三刻内初虧脗與測合再求九十度限在實沈¶
　一十七度三十八分視行二十三分二十○秒應加一時¶
　一十七分四十四秒為巳初二刻内復圎與所測較親¶
　若大統則初虧先天五刻復圎亦先天五刻矣¶
萬厯三年乙亥歲四月初一日己巳朔日食䑓官候得初¶
　虧未初二刻復圎申初三刻約食有六分餘大統報初¶
　虧未初一刻食甚未正一刻復圎申初二刻見食六分¶
　六十秒¶
　今以法考之是日太陽實引四宫二十一度四十九分¶
<pb:KR3f0013_WYG_071-16b>¶
　一十八秒太隂實引五宫○四度五十四分三十二秒¶
<pb:KR3f0013_WYG_071-17a>¶
　定朔未初一刻○四分四十三秒太陽實躔大梁二十¶
　八度二十二分一十四秒黄平限在實沈二十五度五¶
　十一分距天頂一十六度三十三分髙下差三十一分¶
　五十三秒東西差二十六分四十八秒氣差一十七分¶
　二十四秒應未正一刻○一分二十四秒食甚實交周¶
　○宫○一度二十七分一十一秒視距分九分五十秒¶
　應食七分二十八秒減一時得黄平限在實沈一十八¶
　度一十六分東西差一十九分一十八秒應未初一刻¶
<pb:KR3f0013_WYG_071-17b>¶
　一十分一十九秒初虧實與測合惟復圎則在申初一¶
　刻○分二十五秒乃臺官謂候得申初三刻恐食甚既¶
　在未正一刻而虧復間當不懸逺至此¶
萬厯十一年癸未嵗十一月初一日己卯朔日食䑓官候¶
　得初虧午初三刻食甚未初二刻復圎未正二刻約食¶
　九分餘大統推得初虧午初二刻食甚未初初刻復¶
　圓未正二刻食九分六十七秒¶
　今以法考之是日太陽實引一十一宫一十六度四十¶
　四分二十七秒太隂實引○宫○七度三十八分一十¶
<pb:KR3f0013_WYG_071-17b>¶
　七秒定朔午正二刻○九分四十秒太陽寔躔析木二¶
<pb:KR3f0013_WYG_071-18a>¶
　十一度四十二分○七秒度限在星紀四度四十分¶
　距天頂六十三度二十八分髙差五十三分五十五秒¶
　東西差六分○一秒氣差五十三分三十四秒食在限¶
　西應加二十一分三十五秒為未初初刻○一分一十五¶
　秒食甚實交周○宫一十度○九分四十五秒得視距¶
　度一分應食九分三十一秒脗與測合其初虧則在午¶
　初二刻○七分○七秒與測較親復圎為未正三刻○¶
　一分似與測逺矣¶
<pb:KR3f0013_WYG_071-18b>¶
萬厯二十二年甲午嵗四月初一日己酉朔日食臺官候¶
　得初虧巳初四刻食甚巳正四刻復圎午初四刻約食¶
　三分餘大統推得初虧巳初三刻食甚巳正三刻復圎¶
　午初三刻食三分九十一秒¶
　今以法考之是日太陽實引四宫二十一度五十二分¶
　一十五秒太隂實引三宫一十四度二十八分○八秒¶
　定朔午初初刻○八分三十七秒太陽實躔大梁二十¶
　八度四十分二十四秒次度限在本宫二十一度○八¶
　分距天頂二十二度五十二分得髙差二十三分四十¶
<pb:KR3f0013_WYG_071-18b>¶
　七秒東西差七分氣差二十二分三十四秒應巳正四¶
<pb:KR3f0013_WYG_071-19a>¶
　刻内食甚與所測合實交周○宫○八度三十六分○¶
　一秒太隂視距度二十一分四十秒應食三分一十八¶
　秒與測宻合再減一時度限在大梁八度一十二分髙¶
　差三十三分二十四秒東西差一十九分三十秒應巳¶
　初三刻内初虧加一時度限在寔沈一度四十三分髙¶
　差二十分一十九秒東西差二分四十二秒其復圎時¶
　刻似與所測較遠¶
萬厯二十四年丙申嵗閠八月初一日乙丑朔日食臺官¶
<pb:KR3f0013_WYG_071-19b>¶
　候得初虧巳正二刻食甚午初四刻復圓午正四刻約¶
　食八分餘大統推得初虧巳正三刻食甚午正初刻¶
　復圎未初一刻食九分八十六秒¶
　今以法考之是日太陽實引八宫二十五度三十六分¶
　○四秒太隂實引四宫○八度四十一分五十四秒定¶
　朔午正初刻○四分三十三秒太陽實躔鶉尾二十九¶
　度○九分三十三秒次黄平限在本宫六度二十六分¶
　距天頂三十三度四十四分高差三十八分二十六秒¶
　交角餘度二十九度二十分東西差一十八分一十八¶
<pb:KR3f0013_WYG_071-19b>¶
　秒氣差三十三分一十二秒應午初二刻内食甚實交¶
<pb:KR3f0013_WYG_071-20a>¶
　周五宫二十四度○八分○三秒改視距度二分四十¶
　四秒應食九分四十六秒與大統算合減一時得度限¶
　在鶉尾七度○分東西差一十六分三十九秒應午正¶
　三刻内初虧加之度限在壽星二度五十五分東西¶
　差二分四十九秒求得視行一十分四十七秒應午正¶
　四刻復圎與測宻合¶
萬厯三十一年癸卯嵗四月初一日丁亥朔日食臺官候¶
　得見食八分餘初虧辰初二刻食甚辰正三刻復圎巳¶
<pb:KR3f0013_WYG_071-20b>¶
　初三刻依大統算初虧食甚皆先天三刻復圎先天¶
　一刻餘¶
　今以法考之是日太陽實引四宫一十二度三十七分¶
　太隂實引二宫二十五度二十四分定朔巳初一刻外¶
　○六分實日躔大梁宫九度四十七分以次時差得減¶
　時四十七分應辰正三刻内○四分食甚查表得日食¶
　月行分三十一分二十五秒以食甚前視行推得一時¶
　一刻○二分應辰初二刻内○二分初虧又以食甚後¶
　視行推得一時一十分應巳初三刻内一十四分復圎¶
<pb:KR3f0013_WYG_071-20b>¶
　俱與測合再查實交周五宫二十二度五十五分實距¶
<pb:KR3f0013_WYG_071-21a>¶
　分三十六分五十秒内減氣差三十四分二十八秒餘¶
　二分二十二秒為兩半徑所減餘數查表得食八分八¶
　十秒大統推九分六十二秒似未合天¶
萬厯三十五年丁未嵗二月初一日甲午朔日食厯官推¶
　得初虧酉初三刻候至日入未見虧食¶
　今以法考之是日太陽實躔娵訾宫七度三十二分順¶
　天府晝長四十四刻日入酉初二刻末雖定朔應申正¶
　二刻○七分然時差近地平最大以加時得食甚酉正¶
<pb:KR3f0013_WYG_071-21b>¶
　一刻○九分初虧酉初一刻一十分此時日雖未入相¶
　去無幾而陽光閃爍微秒難窺謂之不見虧食宜也¶
萬厯三十八年庚戌嵗十一月初一日壬寅朔日食大統¶
　推得初虧未正一刻食甚申初三刻復圎酉初初刻臺¶
　官實測得初虧未正三刻食甚申正初刻至申正四刻¶
　日巳入未見復圎¶
　今以法考之是日太陽實引一十一宫一十七度五十¶
　六分太隂實引一十一宫一十九度四十一分定朔在¶
　未正三刻○四分實日躔析木宫二十三度一十六分¶
<pb:KR3f0013_WYG_071-21b>¶
　求時差得一時二十分應加在申正初刻○九分食甚¶
<pb:KR3f0013_WYG_071-22a>¶
　因以太隂一時視行求得一時一十三分應未正三刻¶
　一十一分初虧俱與所測親其復圎距分與初虧同應¶
　酉初一刻○九分查應天府是日日入申正四刻若順¶
　天則在申正二刻○五分是復圎時日巳入三刻有竒¶
　不見復圎是也¶
萬厯四十五年七月初一日癸亥朔日食大統推酉正二¶
　刻日未入見食八十九秒候至其時日體全明不虧¶
　今以法考之是日太陽實引七宫○四度一十六分太¶
<pb:KR3f0013_WYG_071-22b>¶
　隂實引一十宫○五度四十分定朔在戌初初刻○四¶
　分即日入後○一分矣實日躔鶉火宫○九度○分半¶
　晝為二十八刻○三分求時差得太陽距黄平限九¶
　十度三十分則最大時差二十九分四十一秒氣差至滿¶
　一度依時差得加一時○二分應戌正初刻○六分日¶
　入蓋已久矣求初虧則先一時算得時差三十二分一¶
　十二秒以太隂視行三十一分二十三秒推得五十分¶
　與食甚相減應戌初一刻○一分則日入巳一十三分¶
　何能見食八十餘秒哉¶
<pb:KR3f0013_WYG_071-22b>¶
天啟元年辛酉嵗四月初一日壬申朔日食大統推得見¶
<pb:KR3f0013_WYG_071-23a>¶
　食四分初虧申正三刻食甚酉正初刻復圎戌初初刻¶
　日已入未見復八十秒臺官實測得初虧酉初一刻復¶
　圓在天欽天監罰俸三月¶
　今以法考之是日太陽實引四宫二十三度一十一分¶
　太隂實引二宫二十二度一十三分定朔在申正一刻¶
　一十四分實日躔實沈宫○度一十七分算得次加時¶
　一時二刻○九分應酉正初刻○八分食甚酉初初刻¶
　○八分有竒初虧俱宻與天合復于食甚後一時求得¶
<pb:KR3f0013_WYG_071-23b>¶
　太陽距黄平限八十九度一十八分近于地平推得時¶
　差一時○二分應戌初初刻一十分復圎查表得是日¶
　日入戌初初刻一十二分即復圎後已二分因無帯食¶
　分¶
　　　月食¶
宋仁宗嘉祐八年癸卯嵗十月癸未望月食候得卯七刻¶
　食甚授時推辰初刻食甚大明亦然¶
　今以法考之是日太陽實引一十宫二十四度二十一¶
　分四十五秒太隂實引二宫二十五度三十四分四十¶
<pb:KR3f0013_WYG_071-23b>¶
　九秒實交周六宫○一度一十九分四十五秒實望六¶
<pb:KR3f0013_WYG_071-24a>¶
　時四十九分○五秒加視分九分四十三秒汴京距順¶
　天西一千里應減一刻在卯正三刻食甚謂卯七刻者¶
　政與法宻合若授時大明所推則又後天二刻矣至¶
　是日得食一十七分二十五秒寅正二刻一十二分初虧¶
　卯初三刻○二分四十一秒食旣辰初二刻○九分五¶
　十五秒生光辰正三刻○分三十四秒復圎俱可不論¶
明天順四年庚辰嵗閏十一月戊午望月食卯正二刻¶
　見食四分強弱之間厯官不報食¶
<pb:KR3f0013_WYG_071-24b>¶
　今依新法考之是日太陽實引○宫一十一度三十二¶
　分一十二秒太隂實引五宫二十四度一十九分○三¶
　秒實交周一十一宫二十六度二十二分五十五秒月¶
　食一十二分四十五秒實望七時四十九分四十八秒¶
　内減視分五分二十五秒應辰初二刻一十四分二十¶
　三秒食甚得初虧距分一時五十二分四十秒應卯初¶
　三刻○六分四十三秒初虧查髙弧表得本日日出辰¶
　初一刻○七分則日未出月已入地平下其見食僅四¶
　分強弱之間是也若大統謂是日初虧辰初一刻日¶
<pb:KR3f0013_WYG_071-24b>¶
　出卯正四刻誤推在晝故不報厯法踈宻于此可見¶
<pb:KR3f0013_WYG_071-25a>¶
　一斑矣¶
萬厯五年丁丑嵗閏八月十六日庚子曉望月食厯官推¶
　得卯初四刻初虧候至其時月體全明未見虧食¶
　今以法考之是日太陽實引九宫一十度○四分三十¶
　八秒太隂實引○宫一十一度二十七分一十一秒實¶
　交周○宫○三度五十四分五十六秒應食一十二分¶
　四十○秒實望八時○一分四十二秒加視分四分一¶
　十九秒應辰正初刻○六分○一秒食甚得初虧距分¶
<pb:KR3f0013_WYG_071-25b>¶
　一時五十七分四十六秒應卯正初刻○八分一十五¶
　秒初虧查髙弧表是日日出卯正一刻則初虧時政日¶
　將出時安有分秒可見哉其報見食一分三十三秒¶
　者誤矣¶
萬厯十七年己丑歲十二月十五日戊子夜望月食厯官¶
　報子初二刻食甚候至其時月體全明未見虧食¶
　今以法考之是日太陽實引○宫二十四度○七分四¶
　十三秒太隂實引一十一宫○五度三十分一十六秒¶
　實交周一十一宫一十六度四十八分三十三秒距黄¶
<pb:KR3f0013_WYG_071-25b>¶
　道南一度○八分○三秒太陰地景兩半徑并五十八¶
<pb:KR3f0013_WYG_071-26a>¶
　分○三秒其不及距分者尚有十分又安所得食分¶
　哉謂之月體全明政與法宻合¶
萬厯二十六年戊戌嵗七月戊戌夜望月食厯官報食¶
　九分一十二秒至期臺官實測得十分餘為食既¶
　今以法考之是日得實交周一十一宫二十五度二十¶
　一分查表實距南二十四分并兩半徑減之餘四十分¶
　三十二秒此時太隂自行過最庳一十一度其全徑為¶
　三十四分四十秒入景最深應食一十一分五十秒大¶
<pb:KR3f0013_WYG_071-26b>¶
　統以兩半徑恒如一不知其變大是以不推食既也¶
萬厯二十九年辛丑嵗五月壬子夜望月食臺官實測¶
　得見食四分餘食甚丑初一刻復圎丑正三刻而初虧¶
　止前食甚三刻¶
　今以法考之是夜得平望亥初一刻○二分加時一十¶
　五刻○二分為實望太陽躔實沈宫二十四度更加升¶
　度時差四分應丑初一刻内○八分食甚脗與測合此¶
　時太隂與最髙相近實交周一十一宫二十一度○六¶
　分實距南四十六分與兩半徑并相減餘一十三分查¶
<pb:KR3f0013_WYG_071-26b>¶
　表得食四分○七秒凖與天合其初虧距分推得五刻¶
<pb:KR3f0013_WYG_071-27a>¶
　○六分與食甚相減應子初四刻内○二分初虧加之¶
　應丑正三刻内○九分復圎總計食分食甚復圎新法¶
　俱與測合惟初虧不合者此乃漏刻科誤報之罪何也¶
　蓋月食太隂入景自初虧至食甚與出景自食甚至復¶
　圎兩時俱相等未有後距六刻而前僅三刻之理考右¶
　明前後月食不下數百條而時刻自相矛盾者居多甚¶
　矣臺官之溺職也¶
萬厯二十九年辛丑嵗十一月己酉夜望月食厯官報食¶
<pb:KR3f0013_WYG_071-27b>¶
　七分八十一秒至期實測得八分餘¶
　今以法考之是日太隂自行五宫二十一度○三分得¶
　其半徑為一十七分一十八秒地景半徑四十六分一¶
　十九秒并之減距度三十二分三十三秒餘數查表得¶
　食八分八十三秒與所測合其報七分餘者蓋此日太¶
　隂近最庳入景深分數應多而大統依恒定之景徑推¶
　算故分數少耳至測初虧為食甚前六刻復圎為食¶
　甚後九刻者詎臺官政在醉夢中耶¶
萬厯三十年壬寅嵗四月丙午夜望月食臺官測得初¶
<pb:KR3f0013_WYG_071-27b>¶
　虧子正一刻食既丑初一刻大統俱先天二刻測食甚丑¶
<pb:KR3f0013_WYG_071-28a>¶
　正一刻大統先天三刻其餘俱測不精以前食甚者為¶
　八刻後食甚者為十二刻非也又識復圎為卯初一刻¶
　計總食共二十刻亦非也¶
　今以法考之是日太陽實躔實沈宫一十三度四十分¶
　算得順天府日出寅正三刻内○九分舊法依南京日¶
　出分故見復圎在日將出時遂誤為卯初一刻而不知¶
　實後三刻也此時平望在卯正初刻○六分減時一十¶
　六刻○四分餘數復加升度之時差六分得食甚丑正¶
<pb:KR3f0013_WYG_071-28b>¶
　一刻内○八分以太隂實引一十一宫實距分四分查¶
　表得初虧子正一刻内○二分食既丑初一刻内一十¶
　分皆與測數合因而生光復圎可知矣又何得若是¶
　懸絶哉¶
萬厯三十年壬寅嵗十月甲辰夜望月食寔測得月已出¶
　見食十分餘生光酉初三刻復圎酉正二刻大統後天¶
　二刻識月出時為酉初二刻此乃應天府日入分非順¶
　天府日入分也且依之算食旣前宜見月¶
　今以法考之是日太陽實躔析木宫六度五十八分順¶
<pb:KR3f0013_WYG_071-28b>¶
　天見入地平為申正二刻一十二分大統推食旣申正¶
<pb:KR3f0013_WYG_071-29a>¶
　三刻不合天也依法算得平望在本日巳正二刻加時¶
　六時一十四分更加升度時差八分應申正三刻○七¶
　分食甚日入後已十餘分矣以太隂實引四宫實距¶
　分一十分查表得加五十九分為生光應酉初三刻○¶
　六分總加一時五十五分得復圎應酉正三刻○二分¶
　皆親于測數¶
萬厯三十四年丙午嵗二月乙卯夜望月食臺官實測得¶
　酉正一刻月已出見食一十餘分戌初一刻生光戌正¶
<pb:KR3f0013_WYG_071-29b>¶
　一刻復圎¶
　今以法考之是日太陽實躔降婁宫四度入酉正初刻○¶
　五分南北地畧同謂酉正一刻日出是但大統推食甚¶
　後天二刻依法算得平望寅正二刻○七分加時一十¶
　三時○一刻一十三分更加升度時差二分應酉正一¶
　刻内○七分食甚以太隂實引三宫實距一十五分查¶
　表得食甚時加五十五分為生光應戌初一刻内○二¶
　分總加一時五十七分為復圎應戌正一刻内○四分¶
　俱與天宻合¶
<pb:KR3f0013_WYG_071-29b>¶
天啓六年丙寅嵗十二月十五日癸丑望月食厯官報一¶
<pb:KR3f0013_WYG_071-30a>¶
　更一㸃初虧測候初虧在晝¶
　今以法考之是日太陽實引一宫○四度二十分四十¶
　秒太隂實引九宫○六度四十五分五十一秒實交周¶
　一十一宫二十四度○分四十一秒月食九分一十一秒¶
　實望一十八時三十九分五十秒内減視分九分四十¶
　八秒應酉正二刻○分○二秒食甚求得初虧距分¶
　一時四十三分○五秒應申正三刻○一分五十七分¶
　初虧查表得本日日入申正三刻一十三分是初虧在¶
<pb:KR3f0013_WYG_071-30b>¶
　日未入之前已一十一分○三秒測得在晝是也一更¶
　一㸃之説誤矣¶
天啓七年丁卯嵗十二月十四日丁未望月食厯官報復¶
　圎辰初三刻不見復光八分四十六秒測候復圎在天¶
　今以法考之是日太陽實引○宫二十三度三十九分¶
　四十四秒太隂實引七宫一十七度一十二分五十二¶
　秒實交周○宫○一度四十七分二十○秒月食一十¶
　六分一十二秒實望得五時一十分二十五秒内減視¶
　分八分三十五秒應卯初初刻○一分五十秒食甚初¶
<pb:KR3f0013_WYG_071-30b>¶
　虧寅初初刻○七分五十四秒食既寅正初刻○一分¶
<pb:KR3f0013_WYG_071-31a>¶
　一十九秒生光卯正初刻○二分二十一秒其復圎應¶
　在卯正三刻一十分四十六秒查髙弧表得本日日¶
　出辰初初刻一十四分則見復圎巳一刻有竒又安有¶
　所為不見復光八分四十六秒哉¶
　　凡十五分為一刻四刻為一小時二十四小時為一¶
　　日¶
　¶
　¶
<pb:KR3f0013_WYG_071-31b>¶
　¶
　¶
　¶
　¶
　¶
　¶
　¶
　¶
　¶
<pb:KR3f0013_WYG_071-31b>¶
　新法算書卷七十一¶
