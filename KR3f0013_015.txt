# -*- mode: mandoku-view; -*-
#+TITLE: 新法算書
#+DATE: 2015-08-24 23:09:33.505225
#+PROPERTY: ID KR3f0013
#+PROPERTY: BASEEDITION WYG    
#+PROPERTY: JUAN 卷十五
<pb:KR3f0013_WYG_015-1a>¶
欽定四庫全書¶
　新法筭書卷十五　　　　明　徐光啟等　撰¶
　　學筭小辨¶
　　咨禮部文¶
　為恭進厯元以正厯數等事准禮部咨准通政司咨據¶
　保定府滿城縣玉山布衣魏文魁為前事具疏令伊男¶
　魏象乾賫捧厯元一部到司看得魏文魁雖云考正厯¶
　法然未經試騐不敢輕進御覽合咨考騐等因到部相¶
<pb:KR3f0013_WYG_015-1b>¶
　應轉咨查照考騐等因准此看得滿城縣耆儒魏文魁¶
　知其名二十餘年矣頗聞邢觀察律厯考多出其手近¶
　刻厯測厯元二書則功力識見加勝於前葢苦心力學¶
　之士無論一時草澤即百年来治厯名家翹然自負藉¶
　甚有聲者所不逮也但事干進奏銀臺謂未經考騐不¶
　敢輕進良為有見而本儒身在原籍無憑咨核姑就近¶
　刻二書及送到交食一单略舉一二令再為商求務期¶
　畫一徴前騐後確與天合因而推歩成厯不惟生平績¶
　學可以自見本部亦得取資藉力以襄大典矣百年絶¶
<pb:KR3f0013_WYG_015-1b>¶
　緒非不欲速其成潛隠碩儒非不樂與其善但與其奉¶
<pb:KR3f0013_WYG_015-2a>¶
　㫖之後考究異同致稽題覆不若計定于前應時報命¶
　之為愈也辭句頗繁粘連别幅為此合咨貴部希為查¶
　照轉逹施行須至咨者¶
　崇禎四年六月初一日¶
　　計開¶
　　　一議交食據单開崇禎四年四月十五日夜望月¶
　　　　食今考驗食分則為宻合加時後天一刻亦為¶
　　　　親近獨二年五月朔日食監推三分二十四秒¶
<pb:KR3f0013_WYG_015-2b>¶
　　　　初虧已正三刻囘囘科推五分五十二秒初虧¶
　　　　午初三刻臨期實候得食止二分初虧已正四¶
　　　　刻與本部所據新法宻合此改修之議所從起¶
　　　　也今厯測稱三分九秒初虧已初三刻則食多¶
　　　　一分時先五刻厯元稱日食一分二十一秒初¶
　　　　虧午初初刻則食少一分加時宻合而兩書自¶
　　　　相違異食差將及二分加時不啻五刻此宜再¶
　　　　加研察并將兩術筭草備細開報以憑查核務¶
　　　　須追合天行方可議定成法以垂永久至今年¶
<pb:KR3f0013_WYG_015-2b>¶
　　　　十月朔監推日食二分六十四秒初虧未初一¶
<pb:KR3f0013_WYG_015-3a>¶
　　　　刻本局新法推食二分有竒初虧午正一刻而¶
　　　　单開食止九十七秒初虧未初二刻則食少一¶
　　　　分有竒加時後天五刻此法異同不須爭論宜¶
　　　　待臨時候驗疎宻自見耳¶
　　　一議冬至據厯測不用授時厯加減嵗實亦不用¶
　　　　大統定用嵗實而用金重修大明厯小餘二十¶
　　　　四刻三十六分則各年冬至宜逓加二十四刻¶
　　　　三十六分方合古来成法今查厯元稱崇禎元¶
<pb:KR3f0013_WYG_015-3b>¶
　　　　年戊辰測己巳嵗天正冬至得癸未日午正二¶
　　　　刻崇禎三年庚午測辛未嵗天正冬至得甲午¶
　　　　日子正初刻兩年之間實差四十九刻平分之¶
　　　　得二十四刻五十分亦為宻近但天啓七年丁¶
　　　　卯測戊辰嵗天正冬至得戊寅日卯初二刻而¶
　　　　前推己巳嵗天正冬至得午正二刻則差二十¶
　　　　九刻與小餘不合者四刻六十四分兩測兩推¶
　　　　必居一誤矣所宜再加研究以求必合者也¶
　　　　右二則略舉目前易見之事欲須審定畫一但¶
<pb:KR3f0013_WYG_015-3b>¶
　　　　山居既無儀器推測得此已屬苦心今欲必求¶
<pb:KR3f0013_WYG_015-4a>¶
　　　　確合當于候臺測驗本部新局亦粗備一二可¶
　　　　以審詳或本儒年至未得輒便前来亦可令嗣¶
　　　　子門生測量分數細加較筭縱未能即合天行¶
　　　　于自立之法自譔之書不宜參商矛盾以啟駁¶
　　　　正之端若臨期果有疑義不妨實吿本部共圖¶
　　　　剖析事闗國典不至如往代厯師珍其敝帚也¶
　　　　再查二書中復有當極論者今略舉數事如左¶
　　　　計好學深思者必能豁然領悟不至厭其繁細¶
<pb:KR3f0013_WYG_015-4b>¶
　　　　也此事豈不繁不細可鹵莽而得者哉¶
　　　其一嵗實自漢以来代有減差至授時減為二十¶
　　　　四分二十五秒依郭分百年消一今當為二十¶
　　　　一分有竒而厯元用楊級趙知微之三十六秒¶
　　　　翻復驟加與郭法懸殊矣今詳郭法寢次減率¶
　　　　考古驗今實非妄作決宜遵用而厯元所用又¶
　　　　似實測得之是以確然自信仍非臆説二義叅¶
　　　　差將何決定根尋究竟則皆是也又皆非也其¶
　　　　中義據巧厯茫然所宜極論者一¶
<pb:KR3f0013_WYG_015-4b>¶
　　　其一句股弧矢厯學之斧斤繩尺也每測皆尋弧¶
<pb:KR3f0013_WYG_015-5a>¶
　　　　背每筭皆求弦矢而今厯測中猶用圍三徑一¶
　　　　開方求矢之法此之半徑則六十度八十七分¶
　　　　五十秒之通弦耳此而可用則六十度八十七¶
　　　　分五十秒之弧與其通弦等乎半之則三十度¶
　　　　四十三分七十五秒之弧又與其正弦等乎是¶
　　　　術一誤何所不悮所宜極論者二¶
　　　其一冬夏二至不為盈縮之定限今考日躔春分¶
　　　　迄夏至夏至迄秋分此兩限中日時刻不等又¶
<pb:KR3f0013_WYG_015-5b>¶
　　　　立春迄立夏立秋迄立冬此兩限中日時刻亦¶
　　　　不等此皆測量易見推筭易明之事則太陽盈¶
　　　　縮之實限宜在夏冬二至之後而各有時日刻¶
　　　　分代有長消加減所宜極論者三¶
　　　其一舊厯言太隂最髙得疾最低得遲且以圭表¶
　　　　測而得之非也太隂遲疾是入轉内事表測髙¶
　　　　下是入交内事若云交即是轉縁何交終轉終¶
　　　　兩率互異既是二法豈容混推以交道之髙下¶
　　　　為轉率之遲疾也交轉既是二行而月行轉周¶
<pb:KR3f0013_WYG_015-5b>¶
　　　　之上又復左旋所以最髙向西行則極遲最低¶
<pb:KR3f0013_WYG_015-6a>¶
　　　　向東行乃極疾正與舊法相反五星髙下遲疾¶
　　　　亦皆准此所宜極論者四¶
　　　其一日食法謂在正午則無時差非也時差言距¶
　　　　非距赤道之午中乃距黄道限東西各九十度¶
　　　　之正中也而黄道限之正中在午中前後有差¶
　　　　至二十餘度者若依正午加減烏能必合所宜¶
　　　　極論者五¶
　　　其一交食限定為隂厯距交八度陽厯距交六度¶
<pb:KR3f0013_WYG_015-6b>¶
　　　　亦非也本局考定隂厯當十七度陽厯當八度¶
　　　　月食則定限南北各十二度所宜極論者六¶
　　　其一厯測云宋文帝元嘉六年十一月己丑朔日¶
　　　　食不盡如鈎晝星見今以郭氏授時厯推之止¶
　　　　食六分九十六秒郭厯舛矣不知所謂舛者何¶
　　　　也若郭厯果推得不盡如鉤晝星見則真舛耳¶
　　　　今云六分九十六秒乃是宻合非舛也夫月食¶
　　　　天下皆同日食九服皆異前史類能言之南宋¶
　　　　都于金陵郭厯造于燕中相去三千里北極出¶
<pb:KR3f0013_WYG_015-6b>¶
　　　　地差八度日食分數宜有異同矣其云不盡如¶
<pb:KR3f0013_WYG_015-7a>¶
　　　　鉤當在九分左右而極差八度時在十一月則¶
　　　　食差當得二分弱郭厯當得七分弱非宻合而¶
　　　　何本局今定日食分數首言交次言地次言時¶
　　　　一不可闕所宜極論者七¶
　　　　右七則因本書所有略引其端事頗𧷤隠更僕¶
　　　　未罄此外有當論定者不止百數必欲集成大¶
　　　　業固當一一講究勒為全書令𫝊習者洞曉其¶
　　　　法可以隨試輒效後来者通知其意可以因時¶
<pb:KR3f0013_WYG_015-7b>¶
　　　　改革或復墨守其説則各就本法自成一家之¶
　　　　言以待天驗以質公評斯亦前朝之恒事無足¶
　　　　為嫌者也¶
<pb:KR3f0013_WYG_015-8a>¶
　貴局二議七論其中有是非二字謹領教略答一二¶
　　　　　　　　　　　滿城玉山布衣魏文魁¶
　一議交食據崇禎四年四月十五日月食魁以第二男¶
　魏星乾第二孫魏理漕候漏測驗本縣縣尹葛允升¶
　縣學生員張爾翥同測驗蠡縣人甲午舉人賈訥己未¶
　進士王行健測驗三處測得食既生光刻分魁以法推¶
　得分秒以著厯元乞貴局大方家更正咨云獨崇禎二¶
　年五月乙酉朔日食厯測稱三分九秒初虧已初三刻¶
<pb:KR3f0013_WYG_015-8b>¶
　是刋書者誤也魁之原稿所存日食一分三十九秒復¶
　圓午初三刻將日食分秒作成定用倍而減之初虧自見¶
　臨時測驗數處報来及禮部有聞各著厯元乞貴局更¶
　正¶
　一議冬至據厯測不用加減嵗實亦不用大統嵗實而¶
　用金重修大明厯嵗實非余用也原是授時厯大統厯¶
　四餘用也貴局不查疑余用之余之所用嵗實者不假¶
　思索皆從天得厯元著明千載合天不謬真而不偽諒¶
　之諒之咨单中又云或本儒未得輙便前来斯言過也¶
<pb:KR3f0013_WYG_015-8b>¶
　魁疏潜隠未上厯元未進不知下落何處未奉㫖議並¶
<pb:KR3f0013_WYG_015-9a>¶
　無召命私自来京惹人哂耻而来何為耶¶
　其一嵗實自漢以来代有減差至授時厯減為二十四¶
　刻二十五分是郭守敬自言自大明壬寅嵗距至元辛¶
　巳嵗八百一十九年以積年而一積日得嵗實非減而¶
　得之也守敬只有這一長處其月䇿轉終交終交泛等¶
　並皆仍舊矣百年消長各一決不可用厯元不從用楊¶
　級趙知微之三十六分厯元妙而神術人何得知耶郭¶
　守敬法考古驗今真是妄作決不可遵用如是遵用貴¶
<pb:KR3f0013_WYG_015-9b>¶
　局遵用在魁不然何謂也守敬云自大明壬寅嵗来壬¶
　寅嵗天正冬至乙酉日夜半後三十二刻祖冲之立表¶
　所測守敬用百年消長推之得甲午日八十刻失一日¶
　二十四刻守敬云天道有失行是天失行邪是人之法¶
　失行邪而百年消長遵是乎非乎魁用衆君子所測今¶
　年崇禎四年辛未嵗天正冬至甲午日夜半後五十分¶
　為應上距大明壬寅嵗一千一百六十九年乗嵗實三¶
　百六十五日二十四刻二十七分得中積減氣應以甲¶
　子去之餘以減甲子得乙酉日二十九刻天正冬至與¶
<pb:KR3f0013_WYG_015-9b>¶
　天合又以授時至元辛巳三百五十年乗嵗實得中積¶
<pb:KR3f0013_WYG_015-10a>¶
　減氣應以甲子去之餘以減甲子得己未日夜半後六¶
　刻冬至與天合¶
　其一句股弧矢厯學之斧斤繩尺也猶用圍三徑一是¶
　術一誤何所不誤貴局責誤者不責其源清而責流濁¶
　余厯測厯元所著句股弧矢三乘之術以誤三百五十¶
　餘年誤起於元翰林學士知制誥同修國史欒城李冶¶
　其後太史令郭守敬遵而用之既然圍三徑一之誤必¶
　也用太一之文三而一二一三之數也弧矢割圓三乗¶
<pb:KR3f0013_WYG_015-10b>¶
　之誤貴局定有良見著為書何如使魏收入厯元以𫝊¶
　後世¶
　其一冬夏二至不為盈縮之定限殊不知冬至盈初夏¶
　至縮初春分前二日四十刻秋分後二日四十刻盈縮¶
　逓換即為末限二日四十刻者自平立定三差而来曰¶
　極差¶
　其一太隂而用圭表所測是真遲疾者何云非非也夫¶
　測太陽二至前後晷景年年有之矣若測太隂髙低晷¶
　刻有年有月非測太陽之比也非是年是月不得測驗¶
<pb:KR3f0013_WYG_015-10b>¶
　四年半測髙四年半測低九年一率遲疾一更自劉洪¶
<pb:KR3f0013_WYG_015-11a>¶
　粗知而不知平立有差今以尖圓法得平立定三差盈¶
　縮遲疾咸備在厯元卷之三天啓癸亥嵗日低月髙之¶
　㑹測法細録報貴局查之¶
　其一日食法謂在正午則無時差是也非非也所謂時¶
　差者言旦夕也不言距度也食在夕者酉初一刻時差¶
　多定朔小餘必是七十二刻時差六刻有竒日食在晨¶
　刻者卯正三刻定朔小餘必是二十八刻時差六刻有¶
　竒日食在午正初刻者定朔小餘必是五十刻不知時¶
<pb:KR3f0013_WYG_015-11b>¶
　差自何而来在厯元卷之二交食元中講之甚明貴局¶
　非也是孰非邪以定朔小餘五十刻問司厯氏時差幾¶
　何渠止㑹推數不明厯理待報自知也¶
　其一日食限定為隂厯距交八度陽厯距交六度亦是¶
　也非非也隂陽過此限不食且如宋仁宗天聖二年甲¶
　子嵗五月丁亥朔厯官報當午日食五分有竒候之不¶
　食以諸厯推筭皆食五分有竒授時厯推之亦然郭守¶
　敬云天道失行以魁之術推之是日得隂厯八度三分¶
　果然不食嗟嗟厯代無一人知厯數湮沒至今不亦傷¶
<pb:KR3f0013_WYG_015-11b>¶
　乎今貴局定隂厯當十七度陽厯當八度月食則定限¶
<pb:KR3f0013_WYG_015-12a>¶
　南北各十二度此夷外之厯學非中國之有也魁不可¶
　得而知之也何謂也言隂厯定限八度陽厯定限六度¶
　者是距交前後二度相並也自隂陽八度六度之前後¶
　漸漸而寛寛至六度弱漸漸而窄窄至距交隂八陽六¶
　二度相並乃㑹食之所也弧矢三乘尖圓之法正謂此¶
　云¶
　其一厯測云劉宋文帝元嘉六年己巳嵗十一月己丑¶
　朔日食不盡如鉤晝星見河北地盡暗黑如夜秦中地¶
<pb:KR3f0013_WYG_015-12b>¶
　震貴局言南宋都金陵三千里郭厯造於燕去河北止¶
　千里非三千里不可辯論何謂也貴局報今年四月十¶
　五日夜望月食朝鮮虧時與山西太原府同則可知矣¶
　夫北極出地南北異東西同求日出日入則可而南北¶
　日出入異異者北極出地髙下之故也東西雖同者謂¶
　日出卯日入酉也若交食時刻相同則不然交食者或¶
　當交或交之前後移刻則交過之而日躔月離去交逺¶
　矣如陕西臨洮蘭州河州等處西去上谷纔五千餘里¶
　日在酉時帶食此處在天復圓朝鮮王京東去上谷五¶
<pb:KR3f0013_WYG_015-12b>¶
　千餘里上谷西距太原又四百餘里北極出地雖同是¶
<pb:KR3f0013_WYG_015-13a>¶
　言日之出入與交不干假如西域巳時即中國未時也¶
　如是日月有食定巳時邪定未時邪欲修厯數必也數¶
　理明逹方任其事余觀貴局多厯理明逹者乎諺云水¶
　深丈探人深語激是也是也¶
<pb:KR3f0013_WYG_015-14a>¶
　　與王廷評答客難¶
　昨𫝊来魏處士答問語已悉當須更一辨正否古云有¶
　爭氣者勿與言也又曰不直則道不見酌於言不言之¶
　間採該局所論次者略節數語開其未悟望致之若更¶
　有辨論能依名理雖十往返可也¶
一崇禎二年五月朔日食據云刻書者誤也然原稿未誤¶
　者云食一分三十九秒亦恐未確葢日食之難苦于陽¶
　精晃耀每先食而後見月食之難苦于游景紛侵每先¶
<pb:KR3f0013_WYG_015-14b>¶
　見而後食故日食一分以下非人目所能見臺官類能¶
　言之是日果食一分三十九秒則所見者極微矣而通¶
　都共覩實不止一分三十九秒也今年十月朔宻室所候¶
　將及二分而外間所見止一分以上此足下所目覩非¶
　其明效也¶
一嵗實小餘三十六分據云此趙知微重修大明厯四餘¶
　所用授時大統皆仍之處士亦仍之則三十六分特用¶
　之四餘不用之氣朔邪豈四餘氣朔當有兩嵗實耶不¶
　知五星之嵗實又與氣朔四餘同耶異耶處士自云所¶
<pb:KR3f0013_WYG_015-14b>¶
　用嵗實不假思索皆從天得此疑實測所定果亦近之¶
<pb:KR3f0013_WYG_015-15a>¶
　然何不少費思索并定一五星四餘畫一不爽之嵗實¶
　乃猶仍金元諸人之舊也咨单中言或本儒年至未得¶
　輙便前来者謂其髙年儻未得来當遣子弟代之此正¶
　欲其来不得已命其子弟耳若曰拒之来不来曷不并¶
　拒其子弟耶文理自明再繹之¶
一嵗實加減小餘自漢四分厯定為二十五分乾象厯減¶
　為二四六一八○南宋大明厯又減為二四二八一四宋¶
　統天厯元授時厯又減為二四二五其間七十餘家互¶
<pb:KR3f0013_WYG_015-15b>¶
　有加損總計之則自漢至今皆以漸減也彼皆實測實¶
　算以為當然烏得謂元以後遂不應復減耶郭云百年減¶
　一分三百五十年来應減三分五十秒當為二十一分¶
　五十秒而該局所考正今之定用嵗實乃是二十分四¶
　十八秒六十微即又不及百年而減一分明理著數亦¶
　猶行古之道也此則不知者聞之將大笑且駭以為該¶
　局所推冬至時刻必且先天若干亦先大統若干而又¶
　不然如今嵗推壬申年天正冬至大統得在十一月三¶
　十日己亥寅正一刻而局推在本年月日辰初一刻一¶
<pb:KR3f0013_WYG_015-15b>¶
　十八分乃後于大統一十二刻用儀器數具前後測驗¶
<pb:KR3f0013_WYG_015-16a>¶
　確與天合並無乖爽此為何故平嵗實非本年冬至可¶
　定真冬至時刻非嵗實可推也此説甚長更僕未罄姑¶
　就所明通之處士亦知冬至時刻終古無定率乎果有定¶
　率則處士所定二十七分嵗嵗加増足矣何為每測必¶
　差即厯元所測定二三年間便成叅錯此其間得無諉¶
　之儀表未精測候未確不知果精果確乃真見其無定¶
　率矣葢正嵗年與步月離相似冬至無定率與定朔定¶
　望無定率一也朔望無定率宜以平朔望加減之冬至¶
<pb:KR3f0013_WYG_015-16b>¶
　無定率宜以平年加減之若郭太史所増減之嵗實者¶
　平年也故新法之平冬至或在大統前或在後其定冬¶
　至恒在大統後也此法一經道破逹者自能豁然但欲¶
　窮究其理非虚心定意經厯嵗時難可遽通耳¶
一句股三乘術非誤也特徑一圍三不合耳既稱作者宜¶
　自為清源以𫝊後世柰何沿前人之濁流耶弧與弦終¶
　古無相等之率無論古率徽率宻率太一率即多分之¶
　至萬萬億猶是弦也否則周外之切線也且弧弦之術¶
　舉手即須每推一法當數四用之即依古率推演已覺¶
<pb:KR3f0013_WYG_015-16b>¶
　大繁况徽宻以上乎必若此者厯將卒世而不就矣該¶
<pb:KR3f0013_WYG_015-17a>¶
　局既已言之安得無見又安得無書第所𫝊之書有論¶
　説有立成有通率都為一十六卷八十餘萬言以入厯¶
　元得無本末不相稱耶此書為用甚大故名大測自當¶
　孤行于世待知者用之譬如崇臺九成延袤百丈而不¶
　混者或未可寄人廡下也老而好學誠往昔之美談然¶
　求人之術乃當以排抵為羔鴈耶¶
一舊法冬夏二至為盈縮之定限今云否者古名厯家精¶
　詳測候見春分至立夏行四十五度有竒立秋至秋分¶
<pb:KR3f0013_WYG_015-17b>¶
　亦行四十五度有竒其度分等而中間所厯時日不等¶
　又時日多寡世世不等因知日行最髙度上古在夏至¶
　前今世在夏至後六度則夏至後六日乃真盈縮之限¶
　此即真冬至所自出矣第其説頗奥且𧷤非好學深思¶
　未易與之言也¶
一論太隂遲疾用圭表得之夫太陽用二至前後表景推¶
　算在一二日内或亦近之若逺則所得者定非真率何¶
　况太隂但太隂之遲疾不在去地髙庳去地髙庳者交¶
　道也九年再測者亦非測太隂測月孛也月交東騖月¶
<pb:KR3f0013_WYG_015-17b>¶
　轉西馳兩道違行是生月孛孛者悖也月轉至是則違¶
<pb:KR3f0013_WYG_015-18a>¶
　天行故最遲也九年以内孛實行天一周四年半在髙¶
　四年半在庳其測髙測庳之月日太隂必與孛同度既¶
　得同度必是最遲豈因圭表所測去地髙下為其遲疾¶
　耶且孛則九年而一周月則二十七日有竒而一轉若¶
　洞悉交轉之義精探違順之理深明平自之率確審經¶
　緯之度即月月自有其遲疾日日可得其髙下何必九¶
　年哉必九年乃得者則嵗星須十二年填星須二十九¶
　年嵗差須二萬五千餘年誰能待之¶
<pb:KR3f0013_WYG_015-18b>¶
一日食距午時差舊法以為論時則定朔小餘五十刻是¶
　也本局以為論度則黄道九十度限是也時與度有時¶
　而合有時而離有食在午中或近午左右而推筭時刻¶
　乃不合天者其度限去午左右稍逺故也如今年十月¶
　朔日食午正而監推乃在未初囘囘厯在未正亦一證¶
　已¶
一日食距交限定為隂厯八度陽厯六度舊法也該局定¶
　為隂厯十七度陽厯八度而云不然何不考今年十月¶
　朔日食甚距交㡬度耶按是日食甚在未初一刻内五¶
<pb:KR3f0013_WYG_015-18b>¶
　十一分本月十五日夜望月食甚在辰初一刻内一十¶
<pb:KR3f0013_WYG_015-19a>¶
　三分兩食中積為十四日七十三刻月食甚時過正交¶
　入隂厯一度依法推得日食甚時月未至中交十四度¶
　强而食及一分則初入食限豈非十七度乎何得定為¶
　隂厯八度耶至宋仁宗天聖二年甲子嵗五月丁亥朔¶
　厯官推當食不食司天奏日食不應中書奉表稱賀乃¶
　諸厯推算皆云當食以授時推之亦然夫于法則實當¶
　食而於時則實不食苟如宋臣之稱賀是罔上也如元¶
　人言日度失行是誣天也此事遂為千古不決之疑今¶
<pb:KR3f0013_WYG_015-19b>¶
　當何以解之按西厯日食有變差一法是日在隂厯距¶
　交十度强于法當食而獨此日此地之南北差變為東¶
　西差故論天行則地心與日月兩心俱叅直實不失食¶
　而從人目所見則日月相距近變為逺實不得食顧獨¶
　汴京為然若從汴以東數千里漸見食至東北一萬數¶
　千里則全見食也此術於日食法中最為深𧷤推厯之¶
　難全在此等其説甚長已著該局所譔交食厯中未經¶
　進呈不敢輕出然論厯至此果所謂得未曽有也古来¶
　當食而不食者或推入限不真或夜食而誤為晨夕皆¶
<pb:KR3f0013_WYG_015-19b>¶
　不足論獨是年于法不誤而實不見食乃是百中一二¶
<pb:KR3f0013_WYG_015-20a>¶
　變差法亦厯中𤣥指藉此一駁得為闡明正如洪鐘在¶
　懸非因扣擊何從發其音聲哉處士一言謂之有功厯¶
　學可矣若隂厯八度三分已入限大半無縁得不食也¶
一據答未後一條語意難明如云河北千里朝鮮虧時等¶
　不知何物若本部原咨則有二説一謂南北里差元史¶
　稱四海測驗二十七所大都北極出地四十度太强揚¶
　州三十三度今測得金陵三十二度半較差八度少加¶
　唐書毎度三百五十里則二千九百餘里謬也如近法¶
<pb:KR3f0013_WYG_015-20b>¶
　每度二百五十里則二千餘里為其南北徑線加行路¶
　紆曲豈非三千里乎有里差則有食分差安可謂日食¶
　時南北之分秒等耶試問之南来人今年十月朔曽見¶
　日食與否當自知之一謂東西里差盡大地人皆以日¶
　出處為東日入處為西皆以日出時為卯日入時為酉¶
　有定東西無定卯酉也南北里差論北極出地若千里¶
　而髙下差一度東西里差論七政出入亦若千里而遲¶
　速差一度不易之定論驗諸交食最易見矣今反抹去¶
　此差而欲議交食乎按漢安帝元和三年三月二日日¶
<pb:KR3f0013_WYG_015-20b>¶
　食史官不見𨖚東以聞五年八月朔日食史官不見張¶
<pb:KR3f0013_WYG_015-21a>¶
　掖以聞豈非食在早獨見于遼東食在晚獨見于張掖¶
　耶據稱西域之巳時即中國之未時則日月有食西域¶
　之見時為巳中國之見時為未極易曉何者地有兩時¶
　天無二食也推之西域以西中國以東何獨不然安得¶
　謂南北異東西同哉今年四月望月食蜀中移文言厯¶
　事本部囘咨稱順天府初虧丑初一刻成都府則子正一¶
　刻近該省囘文云果在子正是可據為明證若来説中¶
　言陕西臨洮等處見日在酉時帶食而上谷乃見在天¶
<pb:KR3f0013_WYG_015-21b>¶
　復圓則必無之理亦宜再查原稿似倒説矣且不論倒¶
　否但云一見帶食一見復圓即是東西異見也欲明南¶
　北異東西同而所引西域加時及帶食復圓二事又皆¶
　東西各異得無以子之矛䧟子之盾乎欲修厯數必也¶
　數理明逹方任其事是也是也然論理論數各一是非¶
　誰使正之此則古来有法追天而已明年三月九月俱¶
　有月食試各預推分秒時刻公諸耳目至期驗定疎宻¶
　目見也儻不可待則太隂去離經星經緯度分五星躔¶
　度去離經星及凌犯時刻經緯度分皆日日可推夜夜¶
<pb:KR3f0013_WYG_015-21b>¶
　可驗亦各先推後驗公諸耳目孰妙不妙孰神不神孰¶
<pb:KR3f0013_WYG_015-22a>¶
　明不明孰逹不逹如出手見指立表見景將誰欺乎即¶
　亦何煩諍論何勞翰墨哉¶
附載前論中二法¶
論食限一法　崇禎四年十月朔日食甚在未初一刻内¶
　五十一分本月十五日夜望月食甚在辰初三刻内一¶
　十三分兩食中積為十四日七十三刻(分秒/不論)月食甚時¶
　過正交入隂厯一度論時則過交在食甚前七刻半也¶
　以減中積得十四日六十五刻半為月從日食時行至¶
<pb:KR3f0013_WYG_015-22b>¶
　正交之積時在大統法半交周為十三日六十一刻今¶
　月食在後當作逆行從正交至日食甚為過中交一日¶
　四刻半(或言食甚在中交/前一日四刻半)又月行一日距交十三度二¶
　十分今一日四刻半則日食甚時月未至中交一十四¶
　度强為巳入食限三度弱故食止二分也¶
論變差一法¶
　宋仁宗天聖二年甲子五月朔厯官于汴京推得午時¶
　日食五分至期不食今考此地此月日在午正前十刻¶
　(即已初/二刻)合朔非午時也于時日躔實沈二十三度月未¶
<pb:KR3f0013_WYG_015-22b>¶
　至中交十度半入隂厯黄道緯距度五十三分(五十三/分者日)¶
<pb:KR3f0013_WYG_015-23a>¶
　(月兩心相距之數也減二徑折半三十分/得二十三分是為日月兩周切近之距數)其在本地太¶
　陽出地平髙五十二度四十分太隂南北差三十四分¶
　因入隂厯去減二十三分得十一分為月應食日之數¶
　故諸家成法皆推為當食然是三分之一非五分也再¶
　考合朔在午前十刻而太隂距黄道象限三十三度用¶
　法求三差得南北一差大半變為東西差(欲明此理此/數為書萬言)¶
　(未能備述該局譔交食/厯指三十卷具載其術)其南北差止一十七分而兩周¶
　相距二十三分不能相及遂不復見食矣又東西差十¶
<pb:KR3f0013_WYG_015-23b>¶
　七分變為四刻則視朔亦移前四刻(巳初二刻為天元/合朔今云視朔者)¶
　(人所見/合朔也)為辰正二刻也此在汴京則然若去汴以東七¶
　八千里則見食三分又北七八千里亦見食更東北行¶
　萬里則見全食¶
　右法獨在黄道中限乃無變差雖食午正而在中限左¶
　右則亦有之故曰東西時差不以午正為限以黄道九¶
　十度之正中為限也變則時時不同或多變為少或少¶
　變為多或有變為無或無變為有其多變為少少變為¶
　多者人但以為推步未工竟不知未工者安在也無變¶
<pb:KR3f0013_WYG_015-23b>¶
　為有人多不覺然古史所載亦有食而失推者職此之¶
<pb:KR3f0013_WYG_015-24a>¶
　故星厯家雖䝉失占之罰亦竟不知其所繇矣惟有變¶
　為無則推步在先至期弗驗不得不𫝊耳故三代以来¶
　一切交食皆宜論定為古今交食考以俟虚心學習者¶
　考焉今諸大論大表未能得竣無暇及此當以異日¶
<pb:KR3f0013_WYG_015-25a>¶
　　禮部尚書兼翰林院學士協理詹事府事督修厯法¶
　　徐為欽奉明㫖修改厯法謹開列事宜請乞裁事准¶
　　禮部咨准都察院咨據巡按四川監督御史馬如蛟¶
　　呈奉本院勘劄先該本部咨題前事内開博訪得資¶
　　縣儒學生員冷守中執有成書言論娓娓謹令抄録¶
　　原書先行呈覽如果堪用行文起取等因到院移咨¶
　　過部轉咨查覽等因准此看得厯法一家本于周禮¶
　　馮相氏㑹天位辨四時之敘于他學無與也從古用¶
<pb:KR3f0013_WYG_015-25b>¶
　　大衍用樂律牽合傅㑹盡屬贅疣今用皇極經世亦¶
　　猶二家之意也此則無闗工拙可置勿論惟是厯之¶
　　始事先定氣朔厯之終事必驗交食今崇禎四年辛¶
　　未嵗前冬至大統厯推在庚午十一月十八日亥正¶
　　一刻本部從前推步臨期測驗定在十九日丑初一¶
　　刻五分四十一秒則于大統厯已是先天一十二刻¶
　　有竒而于来術所推在酉初四刻又先于大統一十¶
　　六刻則比于本部新法共先二十八刻有竒燕越蒼¶
　　素不啻逺矣然而此事奥𧷤難宜逝駒莫挽彼此是¶
<pb:KR3f0013_WYG_015-25b>¶
　　非孰從定之亦姑未論獨辛未年日月交食此可豫¶
<pb:KR3f0013_WYG_015-26a>¶
　　推尤難掩覆合離疏宻毫髪畢呈此不必以口舌爭¶
　　也考是年四月十五日戊午夜望月食欽天監推到¶
　　食限一十四分九十九秒初虧于正東為丑初三刻¶
　　食既為丑正三刻食甚為寅初二刻生光為寅正一¶
　　刻復光于正西為卯初初刻本部新法所推則食限¶
　　二十六分六十秒其在順天府則初虧在丑初一刻¶
　　内第二十五分三十秒食既在丑正一刻内第五十¶
　　一分二十三秒食甚在寅初一刻内第六分四十三¶
<pb:KR3f0013_WYG_015-26b>¶
　　秒生光在寅初四刻内第五十九分零二秒復圓在¶
　　卯初初刻内第二分二十三秒又依各省直道理約¶
　　畧推得先後時刻不暇徧舉今止論四川成都府則¶
　　初虧在子正初刻九十一分一十三秒食既在丑初¶
　　一刻二十六分六十七秒食甚在丑正初刻七十零¶
　　分六十三秒生光在寅初初刻二十六分四十零秒¶
　　復圓在寅正初刻五十分七十三秒葢順天府復圓¶
　　之時月輪准在地平上未入四川復圓之時月輪尚¶
　　在地平上二十五度有竒来術云加時在晝則此相¶
<pb:KR3f0013_WYG_015-26b>¶
　　左之甚而明白易見本部原疏嘗云莫難于造厯莫¶
<pb:KR3f0013_WYG_015-27a>¶
　　易于辨厯葢為此也今時日既在指顧事理又若列¶
　　睂合無聽令本生同該地方隂陽人等至期詣公府¶
　　一同候驗如果加時在晝即其法夐絶千古本部當¶
　　盱衡俟之如或在夜則尚宜虚心習學以成先志葢¶
　　三百年来此道寥寥苟有志焉樂與其進也再照月¶
　　食分數寰宇皆同不比日食多寡隨處各異特縁地¶
　　有經度東西易地則先後時刻亦隨處不一如前所¶
　　推蜀省時刻乃依廣輿圖計里畫方之法揣摩推筭¶
<pb:KR3f0013_WYG_015-27b>¶
　　未委果否相合如必欲得真數又須以本地交食之¶
　　數驗之至期得本地方官令本生同隂陽人等測定¶
　　初虧真正時刻分秒備細具申轉咨前来使本部得¶
　　藉手以告成事是所甚願也為此合咨貴部煩為查¶
　　照轉咨施行¶
　　崇禎三年十一月¶
<pb:KR3f0013_WYG_015-28a>¶
　　禮部為欽奉明㫖修改厯法謹開列事宜請乞裁事¶
　　祠祭清吏司案呈奉本部送八月十六日准都察院¶
　　咨七月二十八日據四川巡按監察御史劉光沛呈¶
　　稱本年五月初五日據四川布政司經厯司呈奉本¶
　　司劄付本年三月二十日䝉職案驗前事奉本院勘¶
　　劄准禮部咨祠祭清吏司案呈奉本部送准禮部尚¶
　　書兼翰林院學士協理詹事府事督修厯法徐咨稱¶
　　内准禮部咨准本院咨據巡按四川監察御史馬呈¶
<pb:KR3f0013_WYG_015-28b>¶
　　奉本院勘劄先該本部咨題前事内開博訪得資縣¶
　　生員冷守中執有成書言論娓娓謹令抄録原書先¶
　　行呈覽如果堪用行文起取等因到院移咨過部轉¶
　　咨查覽等因仰司呈堂查照劄案内事理轉行資縣¶
　　喚令生員冷守中到司至期地方官督令本生公同¶
　　隂陽人等㕘驗交食真正時刻分秒備錄具報以憑¶
　　轉報施行䝉此同日又䝉本院案驗為月食事奉本¶
　　院勘劄准禮部咨祠祭清吏司案呈奉本部送禮科¶
　　抄出禮部尚書兼翰林院學士協理詹事府事督修¶
<pb:KR3f0013_WYG_015-28b>¶
　　厯法徐題奉㫖覽奏月食方隅晷刻互有同異便着¶
<pb:KR3f0013_WYG_015-29a>¶
　　監督官測候及各省直奏報叅驗自見所陳四事務¶
　　講求詳確以資修改該部知道欽此仰司呈堂查照¶
　　劄案内備奉明㫖内事理即便轉行合屬府州縣至¶
　　期叅驗備錄時刻的確開報以憑轉報囘銷施行䝉¶
　　此俱經通行合屬遵照行令成都府轉行資縣申送¶
　　生員冷守中到司諭令本生先將月食分秒開報至¶
　　期互相叅驗據本生具呈手本開報崇禎四年四月¶
　　十五日交十六日月食寅正二刻初虧卯初二刻食¶
<pb:KR3f0013_WYG_015-29b>¶
　　甚卯正二刻復圓月食一十三分二十八秒至崇禎¶
　　四年四月十五日戊午夜該本司署印分守川西道¶
　　叅政賀自鏡㑹同按察司署印軍驛屯鹽茶水道布¶
　　政司叅政曾棟都司軍政掌印都指揮僉事髙銘僉¶
　　書林天庚團練叅將王國臣督率合屬文武官吏師¶
　　生隂陽醫學僧綱道紀人等前詣都司陳設自十五¶
　　日戊午夜候至巳未子時據成都府隂陽官生鄭良¶
　　等報初虧子正初刻三更三㸃正東食既丑初三刻¶
　　四更三㸃食甚丑正初刻四更三㸃生光寅初三刻五¶
<pb:KR3f0013_WYG_015-29b>¶
　　更二㸃復圓寅正二刻五更五㸃正西呈報在卷查¶
<pb:KR3f0013_WYG_015-30a>¶
　　得生員冷守中預報初虧時刻叅驗交食差錯二時¶
　　厯法未得不必言矣即隂陽官所報時刻更㸃亦未¶
　　必一一按接也第據衆目所共見者初虧在東南食¶
　　甚在正南月光盡掩無餘良久光始東生復圓則在¶
　　西南月將西沈天色欲曙日尚未出也想治厯家始¶
　　能推筭分刻的確非草澤所能測度也除冷守中遵¶
　　奉部文諭令虚心再加習學外等因縁繇前来合行¶
　　呈報為此具繇呈乞照驗請禮部原奉勘合字號併¶
<pb:KR3f0013_WYG_015-30b>¶
　　賜註銷施行等因到院據此擬合就行為此合咨貴¶
　　部煩為註銷施行咨部送司准此相應轉咨案呈到¶
　　部擬合就行為此合咨前去煩為查照知㑹施行須¶
　　至咨者¶
　　崇禎四年八月二十六日¶
<pb:KR3f0013_WYG_015-31a>¶
　欽天監在局學習官生周𦙍賈良棟劉有慶賈良琦朱¶
　國夀潘國祥朱光顯朱光大朱光燦等議¶
　　　　　　　　　　　訪舉庠生鄔明著叅訂¶
客有𫝊魏處士嵗餘氣至攷専排本局新法吾輩以為議¶
　論異同豈無一二可相印正者宜並存之可也既而詳¶
　覈其説不過冬至交食兩事則前學厯小辯論之悉矣¶
　彼于辯中㫖義茫然不解遂不能節節置對但為模稜¶
　籠統之説曰某法合天某法不合天某法先天某法後¶
<pb:KR3f0013_WYG_015-31b>¶
　天至天之所以先與後法之所以合與不合隻字不及¶
　也儻然無説彼便詫為已勝不將使實理為强詞所晦¶
　耶共議條答應之或曰是者心口如鐵石無隙可通豈¶
　箴砭所能至乎余輩曰不然向者己巳之嵗部議兼用¶
　西法余輩亦心疑之追成書數百萬言讀之井井各有¶
　條理然猶疑信半也久之與測日食者一月食者再見¶
　其方位時刻分秒無不&KR0008;合乃始中心折服至邇来奉¶
　命習學日與西先生探討不直譜之以書且試以器不¶
　直承之以耳且習以手語語皆真詮事事有實證即使¶
<pb:KR3f0013_WYG_015-31b>¶
　盡起古之作者共聚一堂度無以難也然後相悦以解¶
<pb:KR3f0013_WYG_015-32a>¶
　相勸以努力譬如行路者既得津梁從之求進而已若¶
　未入其門何繇能信其室中之藏吾輩非昔日之魏子¶
　耶請以所聞於先生者就来語問説一二聊當耳提處¶
　士學久功深儻得幡然覺悟即吾輩之朝斯夕斯上可¶
　不負簡書者此非其一班乎即不其然而以公諸人人¶
　使夫有志斯道者共論定之政如引流飲渇酌者必䝉¶
　其潤豈必魏子衆以為然因共劄記凡得若干則如左¶
一治厯者先立厯元定四應分各䇿皆平行數耳欲求定¶
<pb:KR3f0013_WYG_015-32b>¶
　數必因積測用法筭立術以加減其平行乃始宻合於¶
　天行焉有不合者更測更筭必合乃已此非一人一世¶
　之功也今處士自云一測即得甚易已第未知處士之¶
　厯先有法而後測乎抑先測而後有法乎若先法後測¶
　是為合以驗天非順天以求合矣若先測後法恐管闚¶
　蠡勺數十年未或闖其藩籬也試為之當自知之跬步¶
　未涉者烏能知泰山之顛非一蹴可致耶古来造厯者¶
　七十餘家立法者十有三家是皆覺有乖違隨即因而¶
　改憲其所更定撰次無不釋囘増美多于前功且皆生¶
<pb:KR3f0013_WYG_015-32b>¶
　有竒抱兼饒學力故能為時主所信用後世所𫝊稱顧¶
<pb:KR3f0013_WYG_015-33a>¶
　未聞其専詡已長恣彈先闕良以創始難工誼不忘其¶
　所自耳今處士所用立成悉皆古来舊法何嘗自設一¶
　術自布一籌而乃排斥名賢遽謂前無作者此葢未能¶
　盡羿之道遂關射羿之弓又何怪同時嫌忌如西國先¶
　生者見詆以戴法興乎法興實不勝祖冲之故有當時¶
　之詘今試根極理要推尋事驗孰戴就祖尚未知所定¶
　抑何言之易耶法興所説持之有故不遇正術固自斐¶
　然恐亦未便可輕也¶
<pb:KR3f0013_WYG_015-33b>¶
一盈縮遲疾加減等三差表為筭交食之根本舊𫝊立成¶
　表悉不合天今細查厯元厯測所載太陽盈縮三差從¶
　冬至起至第六段巳差三十二刻而測冬至之差不與¶
　焉其各段所差又復多寡不一是皆因仍舊法以為己¶
　有不一改正則每日所推太陽細行悉無合者至交食¶
　加時所差更多矣曷不反覆紬繹從實際探討以求萬¶
　一之是而紛紛尚口當復何益¶
一測景以求冬至從来作者用為造厯權輿然三景所得¶
　實與天行不合近羅先生撰揆日訂訛一卷論之晰矣¶
<pb:KR3f0013_WYG_015-33b>¶
　儻前後二景不甚相逺即所差無㡬聊可用之其他正¶
<pb:KR3f0013_WYG_015-34a>¶
　法甚多未易殫述總之不論何法惟揆日景不得為求¶
　冬至之法葢定冬至必為最長之景而最長之景每嵗¶
　無定率也是故從古厯學每論求冬至刻分以取嵗實¶
　俱言難定即處士厯元中所測二三年已成叅錯小辯¶
　覈之有得有失亦一一可考大明厯合者一郭太史授¶
　時厯邢觀察律厯考各有合者惟處士所測遂無一合¶
　殆是任意揣摩非繇實測或因村落草剏圭表未精故¶
　也試以句股割圓二術面相籌筭是非立見矣又漫言¶
<pb:KR3f0013_WYG_015-34b>¶
　某先某後惟已為獨得豈好髙使氣者能使日再中乎¶
一處士言日食分數止論京師不論各省直異哉自黄帝¶
　以来至于今四千餘年矣正閏殊統南北東西殊地而¶
　皆有厯將悉從燕冀授術乎將各就其國都立術乎抑¶
　一方所立可槩普天之下乎史書所載有食在晨見於¶
　東食在夕見於西者有南北所見多寡不同者不數考¶
　諸方之異同何繇得此方之必合也嗚呼九州萬國周¶
　環大地一一知其入限有無食分多寡加時早晚先言¶
　後驗若合符契則目之為小技拘虚局見寳為家珍且¶
<pb:KR3f0013_WYG_015-34b>¶
　復論而不推推而不效則以為大經大法此可謂明于¶
<pb:KR3f0013_WYG_015-35a>¶
　大小之辯者乎若處士者亦幸而生當今之世近聖人之居¶
　居故得憑籍金元舊法自為滿足耳試令生洪武之時¶
　將用何術從留都推筭又或居滇粤之地將用何術從¶
　本鄉測候也古云南北不同分東西不同時又云月食¶
　天下皆同日食九服各異是皆厯書之言處士自云何¶
　處搜尋不到乃獨遺此數語耶律厯考篇袠稍繁搜括¶
　亦備竟未見剏一新法説一大義造一用器有可為革¶
　故鼎新之助者是故不知者河漢其言以為自成一家¶
<pb:KR3f0013_WYG_015-35b>¶
　其知者以為皆古人之糟粕也而欲守此以裁成大典¶
　沮抑方来吾見其窮己¶
一崇禎四年十月朔日食先報後驗通都共見乃處士先¶
　推九十七秒後来直云不食何也是日百司奏鼓兆人¶
　屬目果不食言食厯官安所逃罪聖明在上誰為揜䕶而¶
　獲免耶若夫宻室測量葢因陽精炫耀非人目可當初¶
　虧時率多未見或用水盤映照則免于閃爍又苦動揺¶
　故善巧者設為此法用素板作圜界畫分秒以承日光¶
　則虧復初終分數多寡灼然不爽所取於宻室者窺光¶
<pb:KR3f0013_WYG_015-35b>¶
　自闇倍蓰分明即眢井茂林日中見星之義僧寮中或¶
<pb:KR3f0013_WYG_015-36a>¶
　為幽房通隙以受塔影亦此理也于時寓目者有周農¶
　部名天祚李儀部名長徳及王光禄應遴陳中翰應登¶
　本監在局學習官生僉共賞歎以為見所未見此外鄰¶
　近来觀者未易縷數又同日於本臺依法測之所見同¶
　禮部及觀象臺官生以水盤照之所見亦同何獨處士¶
　一人未見耶所以然者似因原推本無定據中心惶惶¶
　幸其不食年髙目眩臨時未獲諦見而旁人見者懼于¶
　逢怒諛言迎合遂信以為真强詞附㑹耳然而遽形筆¶
<pb:KR3f0013_WYG_015-36b>¶
　劄指通國所見者悉云非是斯誤甚矣凡處士之䕶前¶
　自用强人從已皆此類也自欺欺人竟誰屬乎¶
一萬厯四十年壬子五月朔日食處士稱測候不食是也¶
　第未知本時候得耶抑先時推得耶若本時候得則人¶
　人能言之又何足論若先時推得曷不明言其所以然¶
　也依本局新法是日定朔為筭外酉初二刻于時太陽¶
　躔實沈宫九度八分未至地平十九度有竒日入戌初¶
　一十九分距定朔得一小時四十九分而太隂亦未至¶
　地平十九度此實食也論視食尚有髙庳差約一度于¶
<pb:KR3f0013_WYG_015-36b>¶
　時太隂日行十二度約二小時行一度今差一度變為¶
<pb:KR3f0013_WYG_015-37a>¶
　二小時以加定朔并得戌初初刻三十分則太陽已入¶
　地故不可得見也又此時太隂在隂厯離黄道四十分¶
　而實沈宫當正降故在順天府即日未入亦不能相掩¶
　若西國則羅先生親候得午正刻食甚六分有竒葢東¶
　西不同時此其一徴已¶
一黄赤二道廣狹不可距升降不可分舊傳距度等表殊¶
　多舛謬處士以為無庸改乎奈何因仍用之夫造表之¶
　法無論術不能强立義不能妄言即黄赤道以一弧求¶
<pb:KR3f0013_WYG_015-37b>¶
　一矢如處士所抄集古術必用四十餘法而得一率則¶
　造一小表亦將抑首終嵗其難甚矣若局中新法一弧¶
　一矢特用乘法一次便能得之終嵗之功一日可了此¶
　其繁簡巧拙相去㡬何如處士是已非人必欲舍而從¶
　彼則局中所撰新法立成其種以百計一種之率大者¶
　以萬計儻用其舊術當聚數十人推筭二三百年乃可¶
　竣事將何以應詔稱任使乎¶
一聞處士以占候自命未知果否果爾則七政之學尤宜¶
　虚心究之何者日月五星經緯度數及其次舍衝㑹合¶
<pb:KR3f0013_WYG_015-37b>¶
　照凌犯與人物為徴應實占候家之準的若言㑹而實¶
<pb:KR3f0013_WYG_015-38a>¶
　未㑹言合而實未合則一切吉凶禍福孰從論之設遇¶
　夫曉逹象緯者又孰肯信之今者徐察其語言文字恐¶
　分宫賦度或未能盡合天行也何者元監正未能為五¶
　星即郭太史亦然今所𫝊九曜法猶是古来相仍舊貫¶
　兩家特𫝊録其書耳處士之書亦復如是觀其所爭四¶
　餘嵗實尚作小餘二四三六則是五百年前之術也而¶
　欲以推今之星躔經緯其能合乎今本局所造皆崇禎¶
　元年之數厯兹六載已有微差特未及嵗嵗更定耳而¶
<pb:KR3f0013_WYG_015-38b>¶
　漫録五百年前之術用强求勝吾弗知之矣如必自以¶
　為是請先指一星推定某日時刻與某星㑹于某宫某¶
　宿若干度分内外去離若干度分至期與衆共驗之不¶
　亦可乎果其屢試不差乃可得言禨祥矣更據理論之¶
　禨祥者周禮保章氏之職也其言不𫝊于今則為天文¶
　科所𫝊之書絶不雅馴仍無義據葢遼金以来星翁卜¶
　師之妄作耳此律法所正禁逹識者羞稱也無已則有¶
　二焉其一推人生命知其稟受剛柔善惡可用以矯偏¶
　克已其二推嵗月時令知其水旱豐凶可用以豫備修¶
<pb:KR3f0013_WYG_015-38b>¶
　救此于身修國治不為無補儒者亦或用心焉顧非精¶
<pb:KR3f0013_WYG_015-39a>¶
　研熟究分秒不失未免喜畏殽雜凶吉倒置矣即使悉¶
　無乖舛其所詮説尚多有不驗者焉是以智者諱言之¶
一東西差變為南北差學厯小辯中無是語也第云南北¶
　一差大半變為東西差耳此理精微葢必千百年積候¶
　千萬里互證方能推究若驟語之雖聰明絶世未易懸¶
　曉其然不然也敢以過望于處士乎脱欲知之則宜用¶
　渾儀等器耳提面命以彼積學當能了然若以黄道九¶
　十度為時差中限理亦如是但恐滿志盛氣已所未知¶
<pb:KR3f0013_WYG_015-39b>¶
　便是必無之理則所謂山中人不信有魚大如木耳老¶
　而好學如燈燭之光吾輩甚為處士望之其如不就何¶
　巳則不就又欲使人舍而信彼去昭昭入㝠㝠誰能聽¶
　之哉¶
一日食距交限學厯小辯中用崇禎四年十月兩食之數¶
　剖晰極明處士何惜一覽耶尚執陽六隂八之舊法以¶
　為必然不易也夫隂厯十七度陽厯八度不自西法始¶
　大統厯亦然處士所抄纂者皆大統法也而于日食第¶
　三推亦未之見尤異矣今採録如左大統厯推日食在¶
<pb:KR3f0013_WYG_015-39b>¶
　正交中交限度法曰視其推得交定度全分如在七度¶
<pb:KR3f0013_WYG_015-40a>¶
　以下或三百四十二度以上者皆為食在正交依此則¶
　正交前七度正交後二十二度為食限何者置三百四¶
　十二度以減全周三百六十四度餘二十二度則將滿¶
　全周二十二度入食限也又曰如在一百七十五度以¶
　上或二百零二度以下皆為食在中交¶
　以上兩數相減得二十七度即中交前後兩食限并也¶
　又置一百七十五度以減半周一百八十二度餘七度¶
　與正交等又置半周一百八十二度以減二百二度餘¶
<pb:KR3f0013_WYG_015-40b>¶
　二十度則中交前後兩食限為七為二十也¶
一古稱義禮之家有如聚訟惟厯亦然顧惟厯家是非特¶
　為易辨何者訟必決于證佐他證佐未足可信也厯以¶
　七政為證佐無不可信者矣今欲追天以求決定乎小¶
　辨固云日日可推夜夜可驗但恐處士於恒星五星之¶
　學未能深入不應傲之以其所不知獨交食法其所侈¶
　言而来年甲戌嵗適有三食處士亦推得復圓時刻特¶
　未詳耳儻必以巳法為是請與本局各細推諸草宻封¶
　送禮部禮科以待臨期測候疎宻自辨矣他諸論撰亦¶
<pb:KR3f0013_WYG_015-40b>¶
　各悉心努力作為成書𫝊之其人自多識者何煩口説¶
<pb:KR3f0013_WYG_015-41a>¶
　也嗚呼茫茫區宇才不絶世人人各有耳目豈其一手¶
　可能掩蔽人人各有心思豈其一怒可能降伏耶¶
　¶
　¶
　¶
　¶
　¶
　¶
<pb:KR3f0013_WYG_015-41b>¶
　¶
　¶
　¶
　¶
　¶
　¶
　¶
　新法筭書卷十五¶
